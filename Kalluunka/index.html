<!DOCTYPE html>
<html lang=so>

<head>
    <meta charset=utf-8>
    <title>hoyga buugta</title>
    <meta content="hoyga dhigaalka afkeenna hooyo" name=description>
    <meta content=#212121 name=theme-color>
    <meta content="dark light" name=color-scheme>
    <meta content=#ffffff name=msapplication-TileColor>
    <meta content="width=device-width,initial-scale=1" name=viewport>
    <link href=/stylesheet.css rel=stylesheet>
</head>


<body>
    <main class=normalize>
        <div class="content">
            
<h1 class="title">Kalluunka</h1>

<p>KALLUUNKA</p>
<p>WASAARADDA WAXBARASHADA</p>
<p>XARUNTA WAXBARASHADA DADKA WAAWEYN</p>
<p>KALLUUNKA TILMAAMO GUUD DIYAARINTA KALLUUNKA NOOCYADA KALLUUNKA EE
BADDEENA</p>
<p>WASAARADDA WAXBARASHADA XARUNTA WAXBARASHADA DADKA WAAWEYN</p>
<p>TUSMADA BUUGGA Hordhac Waa maxay kalluunka? Quutinta kalluunka
Dhismaha jidhka kalluunka Nafaqada kalluunka Waxyaalaha kale ee
kalluunka laga helo Baahida loo qabo kalluunka Dhawrista kalluunka
Kaydinta kalluunka Diyaarinta kalluunka Noocyada kalluunka ee
baddeena</p>
<h1 id="hordhac">HORDHAC</h1>
<p>Buugan kalluunka waxaa loogu tala galay beelaha dan-wadaagaha ee
kalluumaysatada ah iyo iskaashatooyinka kallumaysatada. Buuggu wuxuu u
qaybsan yahay 3 qaybood oo kala ah:</p>
<ol type="1">
<li>Arar guud oo ku saabsan kalluunka iyo faa’iidooyinkiisa.</li>
<li>Dhawrista, daryeelid iyo kaydinta kalluunka,</li>
<li>Kalluunka baddeenna laga kalluumaysto astaamahooda, musawirkooda,
waxtarkooda iyo tilmaamo guud.</li>
</ol>
<p>Waxa aan ku rejo weynahay in haddii uu ardayga kalluumaysatada ahi uu
si fiican u derso buugan, in uu si habboon uga faa’iidaysan karo.</p>
<p>Waxaa buugan qoray Mayfred Wehrmann, Ismaaciil Muumin, Ibraahim Xaaji
Barre iyo Jaamac Cismaan Cashuur. Waxaa garaacay Rabiica Barre iyo
Gisela Wehrmann. Waxaa daabacay Maxamed Cabdi.</p>
<p>Qeybta diyaarinta, dhowrista iyo keydinta waxa aan ka soo minguuriney
buug ay soo saareen laanta Jimciyadda Qaruumaha u qaabilsan cuntada iyo
beeraha (FAO) <em>Home Techniques: Food Preparation</em>.</p>
<p>Ibraahim Xaaji Barre Maamulaha Xarunta Waxbarashada Dadka Waaweyn</p>
<h1 id="casharka-1aad-waa-maxay-kalluunku">CASHARKA 1aad: WAA MAXAY
KALLUUNKU?</h1>
<p>Haddii aan su’aasha kor ku dhigan isweydiino, waxaa dhici karta in
dadka qaarkiis ay ku jawaabaan amaba u qabaan in wax allaale wixii ku
nool badaha iyo webiyadu ay yihiin kalluun. Fikraddaasu waa mid khaldan
waayo kalluunka maahee xoolo fara badan oo kale ayaa ku nool webiyada
iyo badah adduunka. Xoolahaas kale waxaa ka mid ah nibiriga iyo
carsaanyada.</p>
<p>Haddaba, sideebaa kalluunka looga sooci karaa ama looga garan karaa
xoolaha kale ee uu meel kula noolyahay? Kalluunku wuxuu leeyahay
calaamado guud ahaaneed oo lagaga sooci karo xayawaanka meel kula nool.
Tan hore waxay tahay iyada oo kalluunku leeyahay, qolfoof carjow ah ama
mid lafo ah. Mid kalena waxay tahay, kalluunku wuxuu leeyahay waafyo,
kuwaas oo awood u siiya inuu ku dhex neefsado biyaha gudahooda isaga oo
aan dibadda u soo bixin.</p>
<p>Inkasta oo arrimahaasu ay ka dhaxeeyaan kalluun oo dhan, haddana
kalluunku wuxu u kala baxaa noocyo farabadan oo kala gegedisan. Culimadu
waxay sheegeen in labaatan kun (20.000) oo nooc oo kalluun ahi ay ku
uumanyihiin badaha addunka.</p>
<p>Kalluunka noocyadiisa qaarkaa aad u dhaadheer qaarna waa wax aad u
yar oo dheerarkoodu yahay 2sm kuwa dhaadheeri waxay gaadhaan 15m ilaa
20m. Kalluunka waxa kale oo lagu kala saaraa midabadiisa kala duduwan.
Qarbaa guduudan ama cagaaran qaarna waxay isugu jiraan midabo kala jaad
ah. Siyaabaha kale ee loo kala qaybiyo kalluunkuna waa mid ku dhisan
xagga dhismaha jidhka kalluunka ama sabada uu ku noolyahay.</p>
<p>Qaybaha kalluunka loo qeybiyaana badiyaa waa sidan soo socota.</p>
<ol type="1">
<li>Kalluunka aan lafta lahayn ama qalfoofkiisu ka koobanyahay carjaw
kaliya (waxana ka mid ah libaaxa iyo odaal) iyo kalluunka lafta leh ama
qalfoofkiisu lafta leeyahay (qeybtanina waxay si doora uga badan-tahay
qeybtii hore ee an sheegnay).</li>
<li>Kalluun badeedka iyo kalluun wabiyeedka, kalluun hareedka.</li>
<li>Kalluunka badda gunteeda hoose ku nool iyo kalluunka biyaha sare ku
nool.</li>
<li>Kalluunka quuta daaqa (cagaarka) badaha hoostooda ka baxa iyo
kalluunka hilib cunka ah ee quuta xayawaanada kale.</li>
</ol>
<p>LAYLI</p>
<ol type="1">
<li>Sheeg astaamaha caanka ah ee kalluunka?</li>
<li>Qor ugu yaraan seddex siyaalood a loo kala qeybin karo
kalluunka?</li>
<li>Imisa nooc oo kala gadisan oo kalluun ah baa jira?</li>
<li>Kala bax laba kalluun oo kala nooc ah magacyada kalluunka ee hoose
ku qoran adigoo sheegaya mid walba kooxdiisa. Waxaad kaashan kartaa
buugga xaggiisa dambe.</li>
</ol>
<h1 id="casharka-2aad-quutinta-kalluunka">CASHARKA 2aad: QUUTINTA
KALLUUNKA</h1>
<p>Kalluunku sida xoolaha kale oo dhan wuxu u baahan-yahay cunto u ku
noolaado. Cuntadaas oo uu ka helo tamar.</p>
<p>Sidaas daraadeed kalluunku wuxu ku noolaan karaa oo kaliya, meel
cuntada uu u baahan yahay u ka heli karo.</p>
<p>Biyaha dhexdooda cuntadu waa meerto. Cuntadu waa meer-to waxaynu uga
jeednaa, kalluun kastaa cunto ayuu cunayaa marar badannaa waxa dhacda in
kalluunkii naftiisu uu cunto u noqdo kalluun kale.</p>
<p>Taasi waxay inoo caddaynaysaa in kalluunku cuntana cuno isna cunto u
yahay qaar kale.</p>
<ol type="1">
<li>Waxyaalo aad u yar yar oo ili ma qabatay ah ayaa xayawaanka baddu
quutaan. Meelaha xeebaha ah waxaad ku arkeysaa biyaha oo xumbo leh oo
aan saafi ahayn. Waxyaalahaas biyaha la socda ayaa ah waxyaalaha ay
quutaan xayawaanka baddu (Hoos waxa ku masawiran ^waxyaalahaas aan kor
ku xusney oo la weyneeyey).</li>
<li>Xayawaanka badda ee quuta waxyaalahaas yar waxa ka mid ah kalluunka,
dixiriga, carsaanyada, xaaxeyda iwm.</li>
<li>Xayawaanka kor ku musawiran waxa cuna kalluunka yar yar.</li>
</ol>
<p>Kalluunka yar yar laftooda waxa cuna oo ku nool kalluunka ka waaweyn
Sidaas darteed cuntada xayawaanka baddu wey isku xidhxidhan tahay.
Haddii waxyaalahaas ili ma qabatay-ga ah iyo xayawaanka yar yar ee baddu
ay madhaan, waxa cunto waayaya kalluunka. Markaasna kalluunka ayaa
madha. Kalluunka qaarkii waxay cunaan oo qudh a waxyaalahaas ili ma
qabatayga ah, qaar kalena kalluunka ka yar yar oo keli ah.</p>
<p>Waxa la yaab leh libaaxa badda ku nool kuwa ugu waaweyni in ay
quutaan xayawaankasi ili ma qabatayga ah ee an soo sheegnay iyo geedaha
badda oo kali ah.</p>
<h1 id="casharka-3aad-dhismaha-jidhka-kalluunka">CASHARKA 3aad: DHISMAHA
JIDHKA KALLUUNKA</h1>
<p>Kalluunku wuxu leeyahay noocyo fara badan oo qaab-koodu aad u kala
geddisan yahay. Dadka berriga ku nool ee an badda aragi aad ayey ula
yaabaan markay arkaan-qaababkaa kalluunka ee kala gedisan.</p>
<p>Hase yeeshee dhismahasi kala gagadisani waa midka u suurto gelinaya
kalluunka siduu ugu noolaan lahaa dagaankiisa cuntana ku raadsan lahaa.
Hoos waxa musawiran dhowr nooc oo kalluunka ah, oo kuu muujin kara
qaababka kala geddisan ee kalluunka.</p>
<p>1.Xarafka B: Sidaas darteed wuxu aad ugu daranyahay ugaadhsiga
kalluunka kale. 2.Xarafka T: Marka uu ugaadhsanayo wuxu kala qaadaa afka
inta ay waxuun ku soo dhacayaan. 3.Nooca leh xarafka J aad ayuu u
balaadhan yahay wuxuna ku badan yahay burciidaha hoose. Taas oo u suurta
gelisa inuu ka nabadgalo kalluumada kale ee ugaadhsanlahaa. 4.Nooca
xarafka X ku hoos qoran yahay aad ayuu u gaabiyaa, wuxuuna bedbedeli
karaa qaabkiisa. Taas oo uu cadawgiisa kaga nabad galo, waayo wax
kalluunka kale ku adkaata in ay liqaan marka qaabkiisa uu ka dhigo kan
kubada oo kale. 5.Nooca leh xarafka Kh wuxu leeyahay baalal uu mararka
qaarkood biyaha kor uga soo baxaa. Wuxu hawada ku boodi kara 30 ilaa 50
m marka uu cadawgiis ka baxsanayo. 6.Xarafka D: Wuxu iska roggi kara
meel cidhiidhi ah. Wuxuna dheeryahay kalluunka kale firficooni. Inkasta
oo ay si aad ah u waxa jira astaamo ka wada kale geddisan yihiin, misna
dhexeeya kalluunka oo dhan.</p>
<p>Sawirkan hoos ku samaysan waxad ku aragtaa astaamaha guud ahaaneed ee
kalluunka badankiis lagu yaqaan.</p>
<h2 id="qaybaha-jidhka-kalluunka">QAYBAHA JIDHKA KALLUUNKA</h2>
<p>baalka bogga] Waxa badanaa aad kuu caawin kara qaabka madaxa iyo baal
biyoodyada kalluunka oo ah waxyaalaha lagu kala sooci karo, laguna soo
dirsoci mid walba qoladiis iyo bahada u yahay. Waxa loo baahanyahay in
aad barto magacyada baalbiyoodada haddii aad rabto inaad buuggan intiisa
dambe sii fiican u garto. U fiirso sida ay isugu xidhan yihiin qaabka
kalluunka iyo qalfoofkiisu ama lafahiisu. Sawirkan iyo kan ka horeeya
maxaad xidhiid ah oo aad ku aragta?</p>
<p>Baalbiyoodyada iyo dabadu waa waxyaalaha uu kalluunku ku dabaasho.
Baalbiyoodka dabadu waa kan ugu xoog roon ee uu ku dabaasho kalluunku.
Waafyada oo ah meelaha uu kalluunku ka neefsado, ’waa astaanta ugu weyn
ee kalluunku leeyahay. lyagu waxay kalluunka u suurta geliyaan sidii uu
biyaha ugu dhex neefsanlahaa, hawada ogsajiinkana ugala soo bixi lahaa.
Waxa kale oo jirta, waxa ku dahaadhan jidhka kalluunka qolof ama qashar.
Qoloftaasi waxay gaashaan uga tahay waxyeelada kaga iman karta dibedda.
Inkasta oo qalfoofku mid kakan uu yahay haddana iskama hortaago
calluunka socodkiisa.</p>
<h1 id="casharka-4aad-nafaqada-kalluunka">CASHARKA 4aad: NAFAQADA
KALLUUNKA</h1>
<p>Kalluunku wuxuu ka mid yahay cuntooyinka kaydsan ee ku jira badda.
Hase yeeshee kavdkaas cuntada ah waxa jirta in aynaan ka faaiideysan.
Kalluunku wuxuu ka mid yahay nafaqada jidhku u baahan yahay. Qofka
kalluunka cunaa waxa jidhkiisu yeeshaa awood uu iskaga celin karo
cudurrada soo weerara. Koritaanka iyo faya qabka jidhka dadku wuxu u
baahan yahay nafaqooyin ku j ira cuntooyinka. Hase ahaatee cuntooyinku
wey kala waxtar roon yihiin, nafaqaduna wey ku kala badan tahay. Cuntaba
cuntada ay ka nafaqo badan tahay uga waxtar roon jidhka. Kalluunka waxa
ku jira nafaqooyinka jidhku u baahan yahay oo dhan, kuwaas oo jidhka
qofku la’aantood aanu si habsami ah u shaqeyneyn. Nafaqooyinka kalluunka
laga helo waxa ka mid ah: 1. Brotiin = waa nafaqada jidhku ku koro
waxana kale oo laga helaa caanaha iyo ukunta. Qofka nafaqadani ku
yartahay si quman uma koro, cuduradana wuu u nugul yahay. 2. Macdan =
Jidhka dadku si uu si habsami ah ugu shaqee yo waxa lagama maarmaan u ah
in cuntada qofku cunayo ay ku jiraan macdano kala duwan. Kalluunka waxa
ku jira dhammaan macdan ha uu jidhku u baahan yahay. 3. Fiitamino = oo
iyana ah waxyaalo ku jira cuntada jidhkuna la’aantood aanu shaqeyn
karin. Fiitamiinadu waxay qeyb weyn ka qaataan wada shaqeynta guud ee
jidhka.</p>
<p>LAYLI 1. Waa maxay faaiidooyinka kalluunku? 2. Sheeg nafaqooyinka
laga helo kalluunka? 3. Maxay u taraan jidhka nafaqooyinka soo socda:
Brotiin, macdan iyo Fiitamiin?</p>
<h1 id="casharka-5aad-waxyaalaha-kale-ee-kalluunka-laga-helo">CASHARKA
5aad WAXYAALAHA KALE EE KALLUUNKA LAGA HELO</h1>
<p>Cunto ahaan ka sokow kalluunka waxa kale oo laga helaa waxyaalo
waxtar roon inoo leh. Marka la geliyo Warshadda qeyb kasta oo ka mid ah
jidhka kalluunku waxay yeelataa waxtar gaar ah. 1. Saliid: Saliidda ka
soo baxda hilibka kalluunka waxa lagu isticmaalaa waxyaalaha ay ka mid
yihiin, sameyska saabuunta, renjiyada la mariyo biraha iyo looxaanta,
waxyeelaha wax lagu dufno, dheeha dusha laga mariyo weelka iyo biraha
iyo megdinta hargaha. 2. Qolofta Kalluunka: Waxa laga sameeyaa qolofta
kalluunka kuulo iyo waxyaalaha guryaha lagu qurxisto oo aad u qurux
badan. 3. Lafaha, baal-biyoodyada iyo midhicirada: inta la ridqo lafaha
baal-biyoodyada iyo mindhcirka kalluunka ayaa lagu daraa waxyaalo kale
oo laga sameeyaa cunto xayawaanku cunno iyo waxyaalaha beeraha lagu
bacrimiyo. 4. Isla sidoo kale ayaa madaxa kalluunka waxa laga sameeyaa
cuntu lagu quudiyo xayawaanka iyo waxyaalaha lagu bacrimiyo carrada.
Waxyaalahaasi waxay nafaqo ku kordhiyaan carrada.</p>
<h2 id="layli">Layli</h2>
<ol type="1">
<li>Maxa ka mid ah waxyaalaha laga helo kalluunka?</li>
<li>Sheeg waxyaalaha soo socda waxa laga sameeyo:</li>
</ol>
<ul>
<li><ol start="2" type="a">
<li>Qolofta kalluunka</li>
</ol></li>
<li><ol start="20" type="a">
<li>Baal biyoodyada</li>
</ol></li>
<li><ol start="10" type="a">
<li>Maqaarka libaax baddeedka</li>
</ol></li>
<li><ol start="24" type="a">
<li>Madaxa kalluunka</li>
</ol></li>
</ul>
<h1 id="casharka-6aad-baahida-loo-qabo-kalluunka">CASHARKA 6aad: BAAHIDA
LOO QABO KALLUUNKA</h1>
<p>Waayadan dambe waxa si dhaqso ah u kordhaya tirada dadka ku nool
addunyada. Taasi waxay keentay in ay sii korodho baahida cuntada loo
qabaa. Dadyowga maanta ku kor nool adduunyada gaar ahaan Qaaradda Afrika
iyo Eyshiya (dalalka soo koraya) kumanyaal dad ah ayaa macaluul u dhinta
sannad kasta. Ayaan darro dadyawgaas u dhimanaya macalluushu waxay
leeyihiin bado badan.Haddii aynu tusaale u qaadano dalkeenna waxa ina
soo martay abaar dheer. Abaartaas dalkeenna ku habsatay waxay madhisay
xoolihii dadkeenna boqolkiiba-80 ay ku noolaayeen. Taasi waxay keentay
in ay dawladda kacaanka ahi gargaarto kumanyaal dad ah. Bal ka feker
haddii dadkaasi aanay ku koobnaan lahaayeen xoolo oo keli ah . Waxa
hubaal ah haddii ay ahaan lahaayeen kalluumeysato in aanay dhibaatadaasi
gaadheen. Ninka kallumeysatada ahi kama werwero abaar. Waxaase
kalluumeysigu u baahan yahay hawlkarnimo, ad-adeyg, xirfad iyo qalab
lagu la soo baxo. Adduunyada waxna fadhi laguma helo haddii aan loo
tabcan oo loo dhididin sidii Soomaalidu hore u tidhi: ’’Fadhi iyo fuud
yicibeed la isku waa”.</p>
<h2 id="layli-1">LAYLI</h2>
<ol type="1">
<li>Wax ka sheeg baahida weyn ee loo qabo kalluunka?</li>
<li>Sidee ayey kula tahay in looga faaiideysan karo cuntadaas ku keydsan
badda?</li>
<li>Dalalka baahida weyn u qaba ka faaiidaysiga khayraadka badda waa ku
wee? Waayo?</li>
</ol>
<h1 id="casharka-7aad-dhawrista-kalluunka">CASHARKA 7aad: DHAWRISTA
KALLUUNKA</h1>
<p>Sida cuntooyinka kale ayaa kalluunku u baahan yahay dhawris iyo in la
ilaasho nadaafaddiisa. Waayo dhakhso ayuu u fadaroobaa waxana ka dhasha
cudurro. Inta badan wuxu kalluunku fadaroobaa marka laga soo rogayo
huuriga ee la keenayo xeebta. Marka la keenno xeebta ama dekedda waa in
laga ilaashaa kulka lagana qariyaa cadceedda. Isla sidoo kale ayaa loo
baahan yahay in la daryeelo oo laga ilaasho jiirka, shimbiraha badda,
xoolaha, bisadaha iyo wixii kale ee fadareyn kara kalluunko inta uu
yaallo xeebta ama suuqa laga gato. Haddii kalluunku fadaroobo waxa ka
fidi kara cudurro aad u halis ah oo saameyn kara bulshada. Daryeelka
kalluunka waxa kale oo ka mid ah:</p>
<ol type="1">
<li>In Kalluunka shabaagta hore looga saaro, waayo wuu xumaada haddii uu
ku raago.</li>
<li>Doonyaha iyo qalabka lagu kalluumaysto waa in had iyo jeer la
nadiifiyaa, si joogto ahna loo dhaqaa</li>
<li>Uur-ku-jirta iyo waafyaha oo markaaba laga qooyo, waayo waa meelaha
ay bakteeriyadu dhakhso ugu dhalato.</li>
</ol>
<h2 id="layli-2">LAYLI</h2>
<ol type="1">
<li>Sheeg siyaalaha kala duwan ee loo dhawro kalluunka?</li>
<li>Maxaa ka mid ah siyaalaha uu ku fadaroobo kalluunku 3. Maxaa madaxa
iyo uur ku jirta looga gooyaa kalluunka?</li>
</ol>
<h1 id="casharka-8aad-kaydinta-kalluunka">CASHARKA 8aad: KAYDINTA
KALLUUNKA</h1>
<h2 id="qalajin-iyo-milixayn">Qalajin iyo milixayn</h2>
<p>Kalluunka marka laga soo saaro badda ayaa inta uur ku jirka laga
saaraa, madaxa iyo waafyahana laga gooyaa. Dabadeed inta la saafo ayaa
lagu daadshaa milix.</p>
<p>Hal kiilograam ee hilib kalluun ahba waxa lagu daadshaa 40
kiiloograam oo cusbo ah. Marka la milixeeyo kadib ayaa la huurshaa ilaa
malin.</p>
<p>Inta dabadeed la soo saaro ayaa lagu maydhaa biyo ma-caan, waxaana
lagu wadhaa meel gorax leh, si uu u engage.</p>
<p>Badanaa sidan waxa lagu isticmaalaa libaax badeedka waxana aad looga
yaqaanaa xeebaha gobolka Boosaaso.</p>
<p>Wixii ay soo saaraana waxay u diraan debedda gaar ahaan Afrikada bari
iyo dalalka carrabta.</p>
<p>Kalluunka la yiraahdo taraaqadda sida loo engejaa way ka duwan tahay
tan libaax badeedka iyo kalluunka kale. Hilibka taraaqada looma dhigo
qoraxda waayo uma adkeyso milixdana waa lagu yareeyaa waayo hilibkiisa
ayaa jilicsan.</p>
<p>Xaniidis Isla sidoo kale ayaa kalluunka marka la soo qabto ayaa laga
saaraa uur-ku-jirta madaxana laga gooyaa. Inta markaa waslad waslad loo
jaro ayaa lagu gura moofo. Marka uu bislaado ayaa laga soo saaraa,
lafaha iyo dubka saarana laga saaraa. Inta oogada laga marsho milix
tuman ayaa meel lagu wadhaa si uu u engego.</p>
<p>Qaboojin Kalluunka waxa kale 00 lagaga ilaalin karaa in uu
fada-roobo, haddii baraf lagu dhex rido. Habkani wuu ka qarash badan
yahay kuwi hore. Qabowga faraha badani wuxu dilaa waxyaalaha yar yar ee
qudhmiya hilibka.</p>
<p>Qasacayn Habkan waxa isticmaala warsahdaha oo ku gura hilibka
qascado, dabadeedna ku daboola. Kalluunka noocyo gaar ah ayaa lagu guri
karaa qasa-cadaha. Kalluunka hilibka cad ee duxduna-ka yartahay uumiga
lagu bisleeynayo uma adkeysan karo, waayo xilib-kiisa ayaa burbura. Waxa
ka mid ah taraaqadda iyo taba-dinka.</p>
<h2 id="layli-3">LAYLI</h2>
<ol type="1">
<li>Waa maxay faaiidooyinka ay leedahay kaydinta kalluun-ku?</li>
<li>Waa maxay xaniidistu?</li>
<li>Kalluunka noocee ayaa lagu guri karaa qasacado?</li>
<li>Sidee ayaa qaboojintu uga ilaalin kartaa kalluunka in uu
fadaroobo?</li>
</ol>
<h1 id="casharka-9aad-diyaarinta-kalluunka">CASHARKA 9aad: DIYAARINTA
Kalluunka</h1>
<p>Waxa jirta in dad badan oo soomaali ahi aanaw jecleyn hilibka
kalluunka, Qaarkoodna ay liidaan oo u heystaan cunto xun. Haddii aad u
fiirsatid sababaha dadku ku nacay kalluunka, waxa badanaa ugu wacan
daryeelid la’aanta aan la daryeelin hilibkiisa, iyo marka la bislenavo
oo aan si quman loo sameyn. Waxana jirta in hilibka kalluunku u dhaqso u
fadaroobo, haddaan si wanaagsan loo maamulin oo looga shaqeyn. Sidaas
darteed kutubkan soo socdaa wuxu ku saabsan yahay: sida loo daryeelo
hilibka kalluunka iyo sida loo keydiyo, si uu u raago oo mudo dheer loo
isticmaali karo. Waxanu ardayda kalluumaysatada ah ka codsanaynaa in ay
tijaabiyaan oo raacaan hababka loo hagaajo, loona kaydiyo hilibka
kalluunka ee buuggan ku xusan: kuwaas oo aanu filaynu in ay yihiin habab
fudud, isla markaana faa’ iidc badan leh.</p>
<h2 id="weelka-ama-maacunka">WEELKA ama MAACUNKA</h2>
<h3 id="b.-nadiifinta">B. NADIIFINTA</h3>
<p>Soo qaado qori aad kaga rogtid kalluunka qolofta sare. Middi ayaad
kaga xoqi kartaa qolofta, markase Ikalluun badan aad qolofta ka xoqayso
waxa kuu dhakhso badan kuuna fudud in aad isticmaasho qoriga ad
musawirka ku aragta. Nadiifinta iyo googoynta kalluunka waxad ku
isticmaalaysaa midi af badan oo nadiif ah. Ioox adag, nadiif ah oo
ballaadhan tiul saar marka aad googoyneyso ama aad nadiifineyso
kalluunka. ### T. DARYEELIDDA (Curing) Weel biyaha sii daya sida weel
caw ka sameysan (dambiil) baaldi dalda-loola ama saxarad. Weel biyaha
celiya oo an sii jyn (baaldi, ashuun) oo lagu ido kalluunka marka la
istic-lalayo milixaynta qoyan. rfet salting). Milix: milixda aan cuntada
j cunno.</p>
<p>Faraley, shandho bir ah, ama darin soo qaado. Waxad istic-maali
doontaa marka ad qiiqa ku gallajineyso kalluunka. Sanduuqyo sixaarado
ama kiishash caag ah oo hawo anay soo geli karin si kalluunka qallalan
loogu keydiyo.</p>
<h2 id="nadiifinta-kalluunka">NADIIFINTA KALLUUNKA</h2>
<p>Marka la nadiifinayo kalluunka waxa ugu horeysa madax ca goynta iyo
qolof dhicinta (gutting and scaling) idigoo qaadaya tallaabooyinka hoos
ku qoran. Dulsaar kalluunka loox adag oo ballaadhan. Qabo kalluunka
madaxa. Soo qaado qorigii qolofta lagaga xaquuqayey kalluunka. Ku xoq
qolofta kalluunka adigo ka soo bilaabaya xagga dambe ilaa madaxa. I ska
jir marka aad kalluunka qolof dhicineyso in aad hilibka hoose wax
yeesho. 1 Ku maydh kalluunka biya qabaw oo soconaya ama weel ballaadhan
ku haya kaga ah iyo jira. Adigoo hal gacan ku kalluunkii gacanta kalena
nadiifinaya wixii wasakha qolofta ku hadhay. 3. Adigoo dhinac u dhigaya
duldhig kalluunka loox nadiif ah oo adag. Soo qaado middi afbadan oo
nadiif ah. dabadeed ku jeex adigoo la raacaya jeex jeexa waafyaha.
Middida hoos geli waafyaha dabool kooda. Dhinaca kale u rog kalluunka
dabadeedna sidii oo kale u jeex. Iska jir inaadgoyso madaxa. 4. Middida
waafyaha dhexdooda hore u sii geli adigoo ku celcelinaya si aad u
dabciso, dabadeed jar waafyaha adigoo u jaraya xagga madaxa kalluunka.
Adigoo ka soo bilaabaya daloolka dabada ila iyo madaxa,doox caloosha
kalluunka. Iska jir inaadlaba u kala goyso kalluunka.</p>
<h2 id="waaladeynta">WAALADEYNTA</h2>
<h3 id="b.-kalluunka-weyn">B. KALLUUNKA WEYN</h3>
<p>Adigoo jirjirka u dhigaya. Calooshana kor u soo marinaya, dul saar
kalluunka loox ballaa-dhan oo adag. Madaxa dhinaca midigtaada u jeedi.
Middida soo qaado oo ku goo,adigoo raacinaya middida jeexyada waafyada.
2 Gees u dhig madaxa iyo uur ku jirta. Dhinac u rog kalluunka. Si aad u
kala saartid hilibka iyo lafaha. Kaga soo bi law middida halka madaxa u
xigta,unasoo jar xagga dabada. Marka aad hilibka goyffayso. Mi di da ad
wax ku goyneysaa waa in ay taabataa lafta si anad hi lib ugaga badh
tagin. Saableyda feedha iyo laf dhabarta kala goy,si ay u dabacdo oo ay
kuugu dhib yaraato in ad hilibka ka goysid feedhaleyda. U rog kalluunka
dhinaca kale adigoo dabadiisa u jeedinaya midigtaada. Dhinacii hilibka
lahaana korka soo marinaya.</p>
<p>Sidii dhinacii hore oo kale ka jar hilibka.</p>
<h3 id="kalluunka-yar">KALLUUNKA YAR</h3>
<p>Waxad isticmaali kartaa kalluun dhan oo madaxa an laga goyn. Dul saar
kalluunka loox balladhan, adag, oo nadiif ah. Kalluunka qaarkiisa dambe
xaggaaga u soo jeedi, madaxiisana u jeedi xagga bidixdaada haddaadan
gura-neyn. Middida ku goo adigoo la raacaya jeexa daboolka waafuyaha
ilaa aad gaadho laf dhabarta (spine). Leexi ama u janjeedhi middida
marka aad waxku jarayso ila ay la samayso laf dhabarta (spine) xagal
qumman. U jar hilibka dhinaca dambe adigoo middida kaga soo bilaabaya
madaxa. Middida ku dhaji laf dhabarta marka aad jareyso si anu hilib ugu
hadhin lafaha. Marka aad hilibka goyso waxad arkeysa uur ku jirta
kalluunka oo dhan iyo lafihii oo qayaxan. Ka nadiifi qashin calooleedka
well ku dhagdhagan hilibka ad goysay. Haddii ad doonto baalbiyoodyada ku
goo. Hilibka ku meydh biyo soconaya oo qabaw, oo nadiif ah ama kuwa
baaldi ku jira ooaadsii diyaarsatay.</p>
<h2 id="googoynta-kalluunka">GOOGOYNTA KALLUUNKA</h2>
<h3 id="b.-kalluun-yar-ama-mid-meel-dhexaad-ah.">B. KALLUUN YAR AMA MID
MEEL DHEXAAD AH.</h3>
<p>Dul saar kalluunka loox ballaadhan oo nadiif ah. Madaxiisu xagga
midigtaada ha xigo,haddii adan gurraneyn, dhabarkiisuna ha kugu soo
jeedo. Laba u kala jeex madaxa kalluunka, sii wad ilaaadlaba jeex ka
dhigto kalluunkii, adigoo laf dhabarta dhinac raacinaya. Markaaad kala
jeexayso kalluunka iska jir inaadmiddida hoos u geliso oo ad caloosha
dooxdo. Kala fur kalluunka, waxa kuu soo baxaya laba dhambac oo
isle’egoo xagga booga iska haysta, calooshii iyo uur ku jirtiina iyagoo
muuqda oo dhinac saaran ayaad arki doontaa. Ka soo saar uur kor jirta
iyo waafyaha dabadeedna aad ugu maydho biyo qabaw oo socda ama weel
kuugu sii jiray.</p>
<h3 id="t.-kalluunka-weyn">T. KALLUUNKA WEYN</h3>
<p>Si ay habaynta kalluunka inooga kaalmeyso, waxa loo baahanyahay in an
wasladaha yar yareyno, sidaas daraadeed googoynta waxan ka dhigeyna
intii kalluunka yar oo labanlaaban. Kalluunka kor saar loox adag oo
balladhan, ha ahaado looxu mid nadiif ah. Boogga (caloosha) kalluunku
waa inuu xaggaaga soo xigaa, maduxuna midigtaada ha u jeedo haddii anad
guraneyn. Adigoo ka soo bilaabaya daboolka waafyaha ilaa baalbiyoodka
dambe middida ku jeex. Waxa kuu soo bixi doona waslad ad moodb dabool oo
kale - markaaad kor u faydo. Wasladdu waa in kalluunka ay ka haysa taa
dhabarka sare. Marka aad goynaso wasladdana iska jir inaadmiddida hoos u
geliso oo ad uur ku jirta sarto ama dooxdo.</p>
<p>Kalluunka u rog dhinaca kale, madixiisuna ha u jeedo dhinaca
midigtaada, dhabarkiisuna ha u soo jeedo dhinacaaga bidix. Kala jeex
kalluunka adigoo ka soo bilaabaya madaxa ilaa dabada. Waa in ad hesho
waslad dhumuc le’eg tii hore dhirerkana ka dheer, laf dhabartu way kaa
hadhaysa. Marka ad kala jeexayso kalluunka waxad u baahantahay middi
weyn ama faas. Marka aad wasladan goyneyso ha gaadho middidu caloosho, (
laakiin iska jir in aad ku mudid oo aad dillaaciso caloosha. Wasladda
kor isaga qabo dabadeedna gacanta kaga soo bixi uur ku jirta oo dhan iyo
waafyaha. Ku meydh kalluunka biya qabaw oo nadiif ah oo socda ama weel
ku jira.</p>
<p>MILIXAYNTA BIYAHA</p>
<p>MILIXAYNTA QALLALAN B. WAXAD U BAAHAN TAHAY: 1. Kalluun la kala
dhambalay ama la kala jeexay. 2. Laba wasladood oo waaweyn. 3. Milixda
caadiga ah ee la cuno.</p>
<p>MILIXAYNTA PIYAHA AAN LAHAYN MARKA. . Isticmaalayo waxa loo
baahanyahay weel dambiil oo kale . ama shaando ah oo biyuhu ka hooraan.
Dul saar kalluunka loox balladhan oo adag. Adi goo isticmaalaya middi af
badan co nadiif ah, saaf kalluunka korkiisa adiqoo u sameynaya mee’a
aymulixdu gasho. Wee1, ki i aad ugu tala gashay (baldi, dambiil) soo
qaado, milixna gunta u dhig. Kalluunkii saf saf oo dhig weelka guntiisa.
Kalluunka aad safeysaa waa mid dhambacyo ah (laba u kal jeexan). Ee ma
aha mid dhan. Taasi waxay fudu daynaysaa in milixdu si fiican u gaadho
kalluunka. Iska ilaali in ad labada dhambac isku daboosho, waa inaadis
ag dhigtaa. Sidaas ku wad adigoo saf kalluun ah marka ad dhigtaba saf
milix ah ka sareysiinaya ila u kaa buux samo weelkii. U dabool si
culuSjIakiin ha dul saarin dhagax i.w.m.</p>
<p>XUSUUS Weelkii aad kalluunka ku gurtay rako yar (dhardhaaro) u samee
oo dabadiisa dhulka kor uga yar qaad. Taasi waxay suura gelineysaa in ay
biyuhu ka hooraan weeIka.</p>
<p>MILIXAYNTA BIYAHA LEH (MILIXAYNTA QOYAN) B. WAXAD U BAAHAN TAHAY T.
KALLUUN YAR (NOOCA SARDIINKA AH) Ha ka bixin uur ku jirta ee u daa,
waxay caawineysaa (fermentation) inaanu xumaan kalluunku mudda dheerna u
yaallo.</p>
<p>KALLUUNKA WEYN: Isaga ka bixi uur ku jirta. Milixda oo kaliya ayaa ku
filan raajinta iyo daryeelka hilibkiisa. Si arrintaasi u suurta gasho
waa la kala jeexaa kalluunka weyn iyo ka meel dhexaadka ahba, si ay
milixdu hoos ugu gasho jidhka kalluunka. Soo qaado 3 dex meelood oo
kalluun ah iyo meel milix ah. Weelkii aad haysatay milix gunta u dhig
milixdu waa in ay qarisaa guntiisa. Dul saar sat kalluun ah, milix ku
dul daadi dabadeena saf kalluun ah, sidaa ku wad ilaa u ka buuxsaamo
weelku.Marka aad arrintaa waddo laba shay xasuusnaw. Safkii walba
ee1kalluun ah ba inaadku qariso milix inta anad kalluun kale dul saarin
iyo in aad kala fogeyso kalluunka marka aad safayso oo anad isku
cidhiidhyin. Dulsaar dabool. Soo qaado dhawr dhagax oo cuius oo dul saar
dabool ka si ay hoos ugu raji. Waxad arki doonta lakab milix ah oo
da-boolka karkiisa ku sameysmay waqti ka dib. Haddiiaad arki weydo ka
qaad daboolka oo ku kordhi milixda.</p>
<p>J. DIYAARINTA BIYAHA LAGU MILIXAYNAYO KALLUUNKA 1.Soo diyaarso seddex
meelood oo biya ah iyo meel milix ah. 2.Isku dar (solution) biyaha iyo
milixda karkari oo dabadeedna qabooji. 3.Farta ku day, adigoo iska
hubinaya in ay weli kulkululyihiin iyo in kale; haddii anay kululeyn waa
la isticmaali karaa. 4.Kalluunkii iyo milixdii oo meeshii kuugu jira ka
qaad daboolka, dabadeena ku dar biyaha milixda leh^oo korka kaga shub. ,
luunka qnqa lagu shidaa marka la diyaarinayo wuxu noqon karaa, riid dhan
(madaxa laga gooyey ama laga goynba), mid la kala jeexay ama mid waslado
laga dhigay. Haddi kalluunka horta la sii milixeeyay, waa inu ahaado
kalluunku mid biyo milix leh ku jirey toban daqiiqo ilaa sagaashan
daqiiqo (10 - 90 daqiigo) inta u dhaxay-sa. Qiyaasta biyaha iyo miJixdu
waa lix meelood oo biya ah iyo meel milix ah. Waqtiga loo baahanyahay in
kalluunku biyaha -ku jiraana (10 - 90 daqiigo) /aa mid ku xidhan kolba
kalluunkaaad isticmaaleysaa inta uu leegyahay, alluunka la diyaarinayaa
sidauuyahay (mid dhan, mid kala jeexan, raslado) iyo buurida kalluunka.
(Kalluunka aad u buurani wuxu u . aahanyahayin u biyaha ku jira waqti
badan). Haddii kalluunka an iore loo milixayn waan in si fiican loo
maydho. . Ul dheer u dhig oo ka soo laalaadi (daldal) Kalluunka. Haddii
meel aad ka soo laadlaadisoaad weydana is ag dhig dhig (isku ag wadh) oo
yey istaabtaane ha kala yar durugsanaadan. Si qiiqu u si isku mid ah ugu
wada qaadho kalluunka kolba dhinac u rog inta habka qiijintu soconayo.
Kalluunka isagoo dhawr nooc ah ayaa lagu soo laad laadiyaa xadhig
dhuban, dun ama bir soo qalloocda (hook) ha ahaado. Kalluun dhan, mid la
kala jeexay ama waslado waaweyn ayaad soo laalaadin kartaa, adigoo ka
xidhaya dabada ama ka dalodinaya qawlalka, waafyaha i.w.m.</p>
<p>Meeshii dabka ad ugu tala gashay ku shid dab. Waa in ay ahaato
kalluunka daldalan hoostiisa si si qiiqu ugu boxo. Marka hore dabka aad
ha u shidin, si uu u qallajiyo kalluunka intii-sa sare. Dabadeed dabka
aad u shid oo kulleylkiisa kordhi, adigoo dabayl badan u ogolaanaya,
kulka badani wuxu suurta gelinayaa inuu kalluunku karsamo. Karintu waa
ilaa laba saacadood. Haddii anu kalluunku si fiican u wada qallalin
markii hore, waxa dhacaysa inu marka dambe ee dabka ad aad ugu shiddo
hilibku dhakhso u karsamo oo dabadeedna kalluunku ka soo dhaco halkii u
ka soo dal-dalaa ama u soo googo. Marka karintu dhammato, dabadeed
qorraxda ayaad u dhigi si u aad ugu sii qallalo Markaad qorraxineyso dul
saar kalluunka mara kaneeco, shaandho bir ah ama shabaq i.w.m., Oo ka
celiya diqsiga baranbarada iyo xasharaad-ka kale ee wasakheeya cuntada.
Kalluunkaaad imika haysata ee aad ka celisay xasharaadkii wasakhda lahaa
ee aan soo sheegnay, wuxu jiri karaa dhawr bilood isagoo an xumaan.
Meelaha sayaxa iyo suyuca badan leh.waa in lagu ridaa kalluunka weel
hawadu anay soo geli karin, si aan sayax u soo gaadhin kalluunka. Haddii
weelka noocaas ah anad heli kareyn ama u qaali kugu naqdo waa in ad
kalluunka qallajisaa marka aad waqti joogtaba.</p>
<h2 id="qorraxinta-kalluunka-qorrax-ku-qallajinta-kalluunka">QORRAXINTA
KALLUUNKA (QORRAX KU QALLAJINTA KALLUUNKA)</h2>
<p>WAXAAD U BAAHAN TAHAY 1. 2. Kallun qiig lagu qallajiyey. Kaluun an la
milixayn ama la qallajin. T. Si ay qorraxintu u hagaagto waxa loo
baahanyahay inaadkala jeexdo kalluunka weyn iyo midka meel dhexaadka ah
ba. Waxa kale oo aad isticmaali kartaa kalluun la milixeeyay ama mid
iska dhan ooaadmadaxa ka goysay. Ku wadh kalluunka sariir dhulka ka
kacsan dusheed. Sariirtu waa in ay ka sameey santahay caw, xadhig ama
sarab aad isugu dhaw i.w.m.. Taasi waxay suurta gelineysaasi ay hawadu
dhinac walba uga soo gasho. Sariirta aad kalluunka ku dul wadhay dhig
meel hadh ah maalin ama laba koi ba sida suyuca (humidity) meesha aad
joogtaa ay tahay. Haddii aad kalluunka qorraxda digto waqti badan waxa
dhacaysa in inta sare ay aad u qallasho oo qolof adag ay noqoto iyadoo
xagga hoose ay weli qoyantahay. Waxa habboon in aad ku horeysiiso meel
hadh ah. Marka aad dragto korkii sare inu qallalay, u soo bixi kalluunka
qorraxda ilaa u dhammaan wada qallalo. Habeenkii ama waqtiyada roobku
da’ayo, u samee dabool adag* Kariyo hoosba uga samee, si aan sayax u ugu
soo noqon kalluunka. Marka u diyaar yahay kalluunku, si sahlan uma
qallocin kartid. Haddii kalluun milixaysan aad markii hore isticmaashay
waxad arkeysaa markaad daboolka ka qaado iyada oo dusha sare ay kaga
sameysantay lakab. Milix ahi (layer of salt cristals alluunka qallalani
ha ahaado mid la milixeeyey ama mid aan la ilixayne, wuxu jiri karaa
waqti badan gaar ahaan marka lagu aydiyo meel hawada ka xidhan si da
qaboojaha oo kale. KAYDINTA KALLUUNKA KALLUUNKA LA QALLAJAY WAXA LAGU
KAYDIN KARAA SIYAABA KALA DUNWAN, Soo qaado kalluun qiiq lagu qallajiyey
ama la qorraxiyey. ADIGOO ISTICMAALA DARIN. Soo qaado darin oo fidi,
dabadeedna is ku dul rasee kalluunka darinta dusheeda. 4 T. ISTICMAALKA
WEELKA 1.Kalluunki oo xidmo xidhmo isugu xidhan ku rid wee‘1 weyn oo bir
al Hawaduna anay geli karayin. 2.Weelkale oo dhooba ah (sida ashumnada
oo kale) ku rid kalluunka oo ku da-bool .</p>
<p>B ISTICMAALKA Kalluunki la hagaajey inta an la isticmaalin, waa in
horta laga meydho milixda, adigoo ku riddaya biyo qabaw oo macaan.
Biyaha ku daa muddo hal habeen ilaa laba maalmood ah. Meelaha
Cimiladeedu ay kulushahay habeen wax ka badan kallunka biyaha ha ku
deyn. Biyaha ka baddel dhawr jeer. Waxa kale oo aad sameyn kartaa in ad
kalluunka sii jarjarto oo wasladoaadka dhigto, dabadeedna aad ku riddo
biyo. U kuleyli biyaha soddon daqiiqo ilaa saacad.</p>
<p>XUSUUS Kalluunka qallalan oo dhami noocuu doono ha ahaadee waa in la
kariyo inta an la cunin ka hor.</p>
<p>T. KARINTA KALLUUNKA Marka milixdii ay ka maydhanto, ku karkari
kalluunka biyo, khudaarna ku dar. Khudaarta lagu kariyo kalluunka waxa
badanaaba ka mid ah, tamaandhada, basasha iyo bataatada. Khudaarta
cagaaran ee ay ka mid yihiin, kaabashka, salaadka, bagalka kaaroodka
i.w.m.</p>
<p>J. KALLUUNKA KARKARSAN Marka aad kalluunka ka maydho milixdii, ku rid
digs! ama weel kale oo wax lagu kariyo. Biyo ku shubilaa ay qariyaan
kalluunkii digsiga gunteeda ku jirey. Dabka saar oo karkari ilaa hal
saac. Xumbada iyo wasakhda korka soo marta kaga qaad qaado. Ka soo bixi
kalluunka oo ku rid saxan aad hore u diirisay. Ku shub saliid ama subag
iyo woxoogaa basbaas ah.</p>
<p>X. DUBIDDA AMA SOLIDDDA Marka aad milixda ka meydho kalluunka, ha
hooraan biyuhu oo ha qallalo. Woxoogaa saliid ama subag ah ku daadi
kalluunka korkiisa. Dulsaar kalluunka shaandho bir ah dabadeedna dabka
ku sol. Adigoo seddexdii daqiiqaba dhinac u rogaya. Waqtigaad soleysaa
wuxuu ku xidhan yahay koi ba inta uu kalluunku leegyahay. Kalluunka
buurani waqti badan ayuu kaaga baahanyahay ir. aadsosho, ka caadiqa
ahina waqti yar ayuu kaaga baahan yahay.</p>
<h1 id="casharka-10aad-noocyada-kalluunka-ee-baddeena">CASHARKA 10aad:
NOOCYADA KALLUUNKA EE BADDEENA</h1>
<p>Cutubkan waxaad ku baran doontaa noocyo kalluun ah oo ka mid ah kuwa
laga dabto xeebaheena. Noocyadan dhamaantood waa la cunnaa, waxana
lagaga dabtaa xeebaha qalabka ay ka mid yihiin huuri, shabaag. Baalashan
soo socda waxaad ka arkeysaa warbixino ku saabsan kalluunka oo ku
habboon u fiirsasho. 1. Waxa muujisan magaca kalluunka. Waxa laga yaabaa
in ka aad u taqaanid mooyaane mid kale qoran yahay. 2. Masawirka
kalluunka oo qeybaha jidhka falaadho lagu-gu tusey. 3. Astaamaha guud ee
kalluunka noociisa lagu soo sooci karo. Isu fiiri astaamaha musawirka ku
muujisan iyo -hadalka hoos ku qoran. 4. Midabada kalluunka, inkasta oo
midabku aanu ahayn wax lagu kala sooci karo kalluunka. 5. Xajmiga iyo
inta uu lee’gyahay kalluunkaasi, waxa muujisan xajmiga caadiga ah iyo
qiyaasta aan caadiga ahayn ee kalluunkaasi gaadhi karo. 6. Tilmaamo gaar
ah oo nooca kalluunkaasi lee yahay. 7. Nooca cuntada uu kalluunkaasi
quuto. 8. Habka sayladda loo geeyo. Qaarkood waxa sayladda la geeyaa
isaga oo cusub qaarna hilibkiisa oo la milixeeyey ama la engejiey. 9.
Sabada uu nooca kalluunkaasi ku nool yahay.</p>
<p>Waxa aan ku raja weynahay in marka si quman aad u deristid
tilmaamahan in aad khibrad u yeelaneysid, nooca aad kalluumeysaneysid
iyo meesha aad ka kalluumeysaneysid.</p>
<p>tabadiin Kalluunkan jidhkiisu wuu kala baxsan yahay, Washirku way yar
yar yihiin waxayna ku badan yihiin jidhka intiisa hore.
Labada’baal-biyood ee miskuhu way isku dhow yihiin. Labada baal biyood
mis-kood mid ka hore qodxo ayuu leeyahay. Wuxu leeyahay af weyn iyo
ilko. Xajmiga: Kalluunka noocan ahi aad ayuu u kala waaweyn yahay,
qaar-kood ahererkooda waa 40 sm. Qaarna 180 sm. Cuntada: Wuxu cunaa oo
uu ku nool yahay kalluunka yar yar. Sabada: Wuxu ku badan yahay xeebaha.
Kalluunka noocani waa nooca xeebaheena ku badan ee la qasaceeyo.
Hilibkiisu wuu macaan yahay, wuxuuna leeyahay saliid badan. Sayladda:
Qaarkiis waa la qasaceeyaa, qaarna waa la qalajiyaa ama la milixiya.</p>
<h2 id="libaaxa">LIBAAXA</h2>
<p>Habdhiska muuqaleed: 1)Libaaxu ma laha laf run ah oo qalfoofkooda ka
mid ah. 2)Ma laha badanaaba qashar ama qolof. ~ src-h s* oo 3)Noocyo
badan baa jira. Ugu yaraan 250 nooc ayaa jira, sida aad musawirka ku
aragtid. 4)Waxa lagu yaqaan; Madax ballaadhan, af balladhan (oo ilko
sare leh).</p>
<p>Midabkiisa: Midabkoodu waa madow camaajiciir ah, buluuki iyo casuus.
Dherarka: Waa Im ilaa 17 m inkasta oo ay waaweyn yihiin, halis ma aha.
Quutinta: Wuxuu libaaxu cunna malayga ka yar yar, carsaanyada, qaarkood
waxay cunaan dhirta badda gunteeda ku taal. Sabada: Dhawr meelood oo
biyaha ka mid ah baa lagafhelaa, sida biyaha diinape^fp
kUWftxee^<sup>a</sup>rd sbbsfyaa 62rrbi?.:ij_b’, Sayladda: Waxa sayladda
la geeyaa isaga.oobCusub, hayeesfre:^ intlisa badan waa la milixiyaa.
Noocyo libaaxa xa mid ah ayaa halis ah oo weerara mallayga iyo
dadkaba.Waxayna noocani ku helaan cuntadooda uris, ay uriyaan wixii u
dhaw. Waxaana la yidhaadaba haddii dhiig yar badda kaaga dhaco, libaaxu
wuu soo raacaa.</p>
<h2 id="subsariin">SUBSARIIN</h2>
<p>Habdhiska muuqaleed: Noocani wuxu leeyahay jidh kala baxsan oo dheer.
Wuxu leeyahay qashar aan badneyn. Wuxuu leeyahay laba baalbiyood oo ka
hore ay ku yaaliin shan qodxood. Wuxu leeyahay af weyn oo ay hareeraha
kaga yaaliin qolofi.. Afka fuqiisa sare wuxu ku leeyahay laba miciyood.
Sameyska iyo qaabka jidhka darteed aad ayuu u dheereeya marka uu
dabaalanayo. Midabka: Wuxu ku leeyahay dusha sare midab bluuki ah bogga
hoosana waa qalin. Dhinac kasta wuxu ku leeyahay 18 jiitimood oo
madmadow. Dheererka: Xajmiga caadiga ahi waa lOOsm ilaa 150sm, qaarkood
waxay gaadhaan 180sm. Cuntada:Wuxu cunaa kalluunka ka yar yar. Sabada:
Wuxu ku badanyahay xeebaha aan hoos u godneyn. Tilmaan Guud:Waa
kalluunka ugu haliseysan, waxayna weeraraan qofka kalluumeysanaya.
Sayladda:Sidiisa ayaa seyladda lagu geyn karaa. Hase yeeshee marar baa
la engejaa ama la khamiiriyaa.</p>
<h2 id="codweyn-ama-birbirtoy">CODWEYN ama BIRBIRTOY</h2>
<p>Habdhiska muuqaleed: Noocan jidhkiisu wuu kala baxsan yahay, wuxu
leeyahay af balaadhan iyo miciyo aad u xooggan. Noocan qaabkiisu aad
ayuu u kala geddisan yahay, isla markaana midabo kala duwan ayuu
leeyahay. Wuxu leeyahay baalbiyood miskeed leh 11 qodxood. Qashirku wuxu
bilawdaa indhaha dabadooda. daa indhaha gadaashooda. Midabka: Midabo
badan ayuu leeyahay, waxase ay u badan yihiin casaan, qaarkoodna waa
huruud cawlimaddku jiro. Noocyada qaarkood waxay dhinacyada ku leeyihiin
liidimo ama baro madaw. Xagmiga: Xajmiga caadiga ahi waa 25 sm. ilaa 60
sm. Qaarbaase gaadha 120 sm. Sabada: Waxa uu ku badan yahay xeebaha.
Marka biyaha laga soo saart wuxu isla dhacaa ilkaha, sidaas darteed
dhibaato ayuu gaadhsiin karaa qofka. Hase yeeshee qaniinyadiisu ma laha
sun. Syladda: Sidiisa ayaa loo gadan kara, waana la milxin karaa.</p>
<h2 id="buraaso">BURAASO</h2>
<p>Habdhiska muuqaleed: Waxay isku dhow yihiin kalluunka yunbi3 wuxuu
leeyahay jidh kala jiidan. Waxaa astaan u ah oo dhaqso loogu garan karaa
fiiqtin ka soo taagan meel ka dambaysa baal biyood miskeedka.
Baalbiyoodka dabadu wuxuu leeyahay laba qodxood. Baalbiyood garbeedka
horena wuxuu leeyahay siddeed qodxood. Noocani kuma badna qoloftu.
Midabka: Bogga sare waa cagaar ama buluuki cagaar ku jiro. Bogga hoose
waa qalin caddaan ku jiro. Baalbiyoodku waa huruud. Dhererka: Caadigu
waa 25 sm, ugu badnaanna 35 sm. Quutinta: Wuxuu quutaa xayawaanka
yar-yar ee badda gunteeda ku nool. Sabada: Waxa laga helaa xeebaha
biyahoodu diiran yihiin. Sayladda: I saga oo cusub ayaa la geyn karaa
sayladda, mararna waa la engejiyaa oo la milixeeyaa. Waxaa loo
isticmaalaa culaaf kalluunka kale lagu dabo.</p>
<h2 id="matako-iyo-gashashi">MATAKO iyo GASHASHI</h2>
<p>Habdhiska muuqaleed: 1.Xajmiga noocani ma weyna, af yar oo ilko
naqani ku yaallaan buu leeyahay. 2.Baalbiyood miskoodkoodu waa ila 10
qodxood. Midabka: Midabo kala gedisan, kan qalinka ah baana ugu badan.
Muuqa: Qaarbaa leh liidimo aan aad u muuqan, qaarna liidimo aad u
muuqda, qaarna liidimo, ama baro aad u madow. Dheerar: 25 - 45 sm. ugu
badnaan 80 sm. Qashirka: Adihiisu waa yar yar yihiin, hadaad taabatidna
waa ku mudi karaan. Waxa laga helaa biyaha sare ila iyo 80 sm. biyo
xee-beedka. Quutinta: Xayawaanada naqan, carsaanyada, alaxida iyo
malayga yar yar. Saylada: Waxa la iib geeyo isaga oo cusub, waana la
milixin karaa</p>
<h2 id="dheg-guduud-ama-dhabakho">DHEG GUDUUD ama DHABAKHO</h2>
<p>Habdhiska muuqaleed: . Jidh kala baxsan oo aad moodid in uu
hilibkiisu isku jiro. . Wuxuuna gaar ahaan leeyahay af dhuuban oo
qashirlahayn. . Afkiisu waa caadi, ilko yarna waa leeyahay. .
Baalbiyoodkiisa midgeed waa ila iyo 10 qodxood. Midabka: Waa buluug
caamajiiciir ah. heererka: 20 ila 50 sm. Ugu badnaan 40 sm - 90 sm.
Quutinta: Wuxuu cunaa xayawaanada yar yar, ee ku nool badda gun-eeda.
abada: Wuxu ku nool yahay xeebaha, siiba burciidaha guntooda, oo an ka
yareen 50 m. Hilib badan buu noocani leeyahay. Milibkiisu waa wanaagsan
yahay. ayladda: Isaga oo cusub, ayuu iib gali kara.</p>
<p>Habdhiska muuqaleed: 1.Jidh kala baxsan oo an qashar lahayn.
2.Baalbiyoodka dabadiisu sida saqafta oo kale ayuu u feedhan yahay.
Midab: Midabkiisu waa isku jir. Ama midabo badan oo isku jira. Dheerar:
20 - 30 sm. Sida caadiga ah, ugu badnaan 45 sm. Quutinta: Wuxuu cunaa
xayawaanada naqan ee badaha, mararka qaar-koodna malayada yar yar.
Sabada: Biyaha xeebaha, ila 45 m. oo hoos ah, oo aan dhagxan lahayn.
Saylada: Wuxuu sayladda ku gala isaga oo cusub.</p>
<h2 id="yunbi-caylo-ama-eejo">YUNBI, CAYLO ama EEJO</h2>
<p>Habdhiska muuqaleed: Jidhkiisu ma kala jiidna. Qaarkood ma laha
qashir. Inta badanise waxay leeyihiin qashir yar yar oo goobaa-ban, wuxu
leeyahay af caadi ah iyo ilko jilicsan, qaarkoodna maba laha. Wuxu
leeyahay dabo aad u xoogan oo faro leh. Midabka: Noocani wuxu leeyahay
midabo badan oo ku xidhan da’da kalluunka. Kalluunka yar yari wey ka
midabo badan yihiin kuwa da’da weyn. Hase yeeshee midabka caadiga ahi
waa madow dusha ah iyo bogga hoose oo qalin ah. Ama dusha waxay noqon
kartaa cagaar ama buluuki. Dhererka: Dhererka caadi ga ahi waa 50 sm-60
sm. ka ugu weyni wuxuu gaadhi kara 70 - 110 sm. Cuntada: Wuxu cunaa
kalluunka yar yar. Sabada: Wuxu ku badan yahay xeebaha aan hoos u
godneyn. Sayladda: Sidiisa ayaa loo gadan karaa, waana la engejin
karaa.</p>
<p>Habdhiska muuqaleed: kalluunka oodal waa libax dhab ah, waxayna
leeyihiin jidh ballaadhan oo u suurto geliya inay ku noolaadaan badda
hoose.. Waxay leeyihiin daba dheer oo dhuuban, afka, sanka dalooldiisa
iyo shanta xariiq ee waafyuhuba waxay ku yaallaan bogga hoose ee
kalluunka. Indhuhuse waxay ku yaallaan jidhka xaggiisa sare. Jidhka
1ibaaxyadani waa mid siman oo turxaan iyo qolof midna aan lahayn.
Ilkahoodu waa kuwo yar-yar, ballaadhan, oo aan fiiqnayn. Midabada:
midabka kalluunkani wuxuu u badan yahay cawl iyo cimiir dambaska oo kale
ah. Boggoodu hoose sida badan waa caddaan qaar baase bar bar madoobi ku
dhafan tahay. Xajmiga: qaabka jidhkooda iyo xajmigooduna aad ayuu u kala
fog yahay. Waxaad arki kartaa qaad aad u waaweyn iyo yar-yar ah (60sm
ilaa 6 m). Kalluunka noocan ahi waxay quutaan kalluunka yar-yar,
carsaanyada iwrn. Xagga daafacaadda naftooda iyo siday cadowgooda isga
dhici-yaan waa mid ku xidhan qaabka dhisma jidhkooda. Qaarkood waxay
leeyihiin daba dheer oo ay wax ku dhirbaaxaan, dhaawacyo halis ahna ugu
geysan karaan cadowgooda. Hase yeeshee kalluunka noocani duulimaad ma
sameeyo ilaa isaqa lagu soo duulo.</p>

        </div>
    </main>
</body>


</html>