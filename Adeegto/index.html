<!DOCTYPE html>
<html lang=so>

<head>
    <meta charset=utf-8>
    <title>hoyga buugta</title>
    <meta content="hoyga dhigaalka afkeenna hooyo" name=description>
    <meta content=#212121 name=theme-color>
    <meta content="dark light" name=color-scheme>
    <meta content=#ffffff name=msapplication-TileColor>
    <meta content="width=device-width,initial-scale=1" name=viewport>
    <link href=/stylesheet.css rel=stylesheet>
</head>

<body>
  <main class=normalize>
    <div class="content">

      <h1 class="title">Adeegto - M X Cusmaan</h1>

      <p>JAMHUURIYADDA DIMOQRAADIGA SOOMAALIYA<br />
      Akademiyada Cilmiga Fanka iyo Suugaanta</p>
      <p>ADEEGTO</p>
      <p>M X Cusmaan – Muqdisho</p>
      <p>JAMHUURIYADDA DIMOQRAADIGA SOOMAALIYA</p>
      <p>Akademiyada Cilmiga Fanka iyo Suugaanta</p>
      <p>ADEEGTO</p>
      <p>M X Cusmaan – Muqdisho 1979</p>
      <p>Xuquuqda Qoraha (XQ)<br />
      M X Cusmaan</p>
      <p>Daabacaaddii u horreysey 1983</p>
      <p>Buuggan lama daabaci karo lamana beddeli karo iyadoo aan hay’adda ka
      mas’uulka ah iyo Qoraha lagala tashan.</p>
      <p>Waxaa lagu daabacay<br />
      Wakaaladda Madbacadda Qaranka</p>
      <p>ARAR<br />
      Waa mid jirta in dadku nolosha ku kala duwanaado, waa ma dhacdo in si
      isku mid ah dhammaan dadku u wada noolaado, ha yeeshee waxaa iyana jirta
      in fiiro loo yeeshaana ay tahay arrin lama huraan ah in loo qiro loona
      ogaado qof kastiba kaalinta uu bulshada kaga jiro xagga wax qabadka iyo
      xag wax qabsiba. Arrintani ma aha mid loo dhasho ama la iska dhaxlo ee
      waa mid ku xiran hadba qofku siduu wax u qabanayo.<br />
      Qofku waxa uu qabanayo waa in loo ogaado, laguna xaq mariyaa. Haddii taa
      la waayo dulmi baa dhacaya, mana aha dulmigaasi mid loo baahan
      yahay.<br />
      Adeegto (Booyeeso) waa qiso ku saabsan gabar markii hore ahayd reer
      baadiye, markii xigayna magaalo soo gashay. Qisadu waa nolosha gabadhaa,
      mar kastaba way dulmaneyd, aan ahayn markii ugu dambaysay ama qaybtii
      dambe ee nolosheeda taasoo cid Alla baxshay, nin ay mahadisayna
      haleeshay ugu dambayn.<br />
      Waa mid aynu wada og nahay nolosha gabar raja ah oo baadiye ari aayadeed
      madax ugu tahay raacda, waxaynu kaloo ogsoon nahay qofka adeegto,
      booyeeso ama jaariyad la yiraahdaana sida ay u nooshahay, midda kaloon
      sida fiican u wada naqaannaa waa dhaqammada xun ee aynu leenahay ee la
      xiriira dhanka guurka ama waxa lagu magacaabo is-gayidda. Dhammaan
      tilmaamahan waxaad ka heli doontaa qisadan. Waa mid jirta in dhaqan
      xumada dad rabey faraha kaga guban doono, siday u filayeenna ay noqon
      weydo.</p>
      <p>-I-<br />
      Waxay ahayd goor barqo dheer ahoo dabayl aad u xoog badan ciid badanna
      qufaysaa, maadaama ayan magaaladu dhisnayne wada ciid iyo qashin tahay,
      firada, siigada, boorka iyo qashinka ay wadato, markii goob Maxkamad
      degmo ah dacwo ka aloosantay. Dacwaddaas oo ka dhex oogneyd dad dhawr
      qaybood ah iyo gabar aan sidaa u da’ weyneyn, xaamil ah, si u itaal
      daran, dhiig yaraanta, caatada iyo baqdinta ka muuqataana tilmaan la’
      yihiin.<br />
      Dacwadda dad kalaa maamulaya, dadkaas ood mooddo ama ahaaba dad iyada u
      hadlaya badidoodu, inkasta oo uu jiray garyaqaan guud iyo kaaliyayaashii
      kuwaasoo iyagu u dhex ahaa qolada dacwaddu ku socotee gabadha iyo
      kooxdeedu ku maran yihiin iyo iyaga.<br />
      Qolyaha dacwadda loo haystaa waa niman dhawr ahoo si u arag iyo dhar xun
      meel gaar ahna soo fadhiya, nin takhtar ah oo isagoo si walba u yaabban
      isna meel kaloo gaar ah soo fadhiya, iyo nin kaloo isna sidoo kale
      indhaha taagaya oo isna meel u gaar ah soo fadhiya. Saddex meelood oo
      kala gaar ah baa lagu kala hayaa. Mid mid la hadli kara may lahayn,
      inkasta oy jeclaan lahaayeen inay inta isla hadlaan isla tashadaan, si
      ayan dambiga u wada tiimban.<br />
      Dhanka kale waxaa ka soo jeeda dadweyne dhegeystayaal ah iyo garyaqaanka
      guudiyo kaaliyayaashiisa maahee, gabadha dac­wadda leh, iyo laba ninoo
      iyada u mudacaya. Mid waa abukaate midna waa gaashaanle labbisan.<br />
      Mar uun baa garyaqaankii ku dhawaaqay in Maxkamaddu furan tahay, “Ha la
      aamuso, hadalka ha la daayo, maanta oy taariikhdu tahay 24.4.82 waxaa si
      rasmi ah Maxkamaddan looga furay dacwadda loo haysto dadka kala ah Cabdi
      Cali Gacal, Takhtar Dacar Xasan Cawil iyo kooxda kale dhankaa ka soo
      jeedda ee magacyadoodu yihiin: Maxamuud, Meygaag, Dhunkaal, Yuusuf,
      Faarax iyo Abxado. Taasi waa dhanka dacwadda loo haysto. Dhanka kalee
      wax dacweynaya waa gabadha dhankaa ka soo jeeddee la yiraahdo Maryan
      Axmed waxaana wakiil u ah una dacwa galaya Abukaate Xasan Maxamed Faarax
      waxaa kaloo kaalinaya Gaashaanle Cabdi Cartan.”<br />
      “Maxkamaddii waa furan tahay iyadoo aynu sugeyno waxay qolyaha wax soo
      dacweeyay goobta keenaan.”<br />
      Garyaqaanka guud maruu hadlayey qof kasta oo gobtaa hawshaa u yimid
      markuu magaciisa sheegayeyba wuxuu ku amray inuu isa sara taago si
      dadweynuhu wajigiisa u arko.<br />
      Abukaatihii oo waraaqo dhawr ah gacanta ku haysta ayaa meel dhexoo loogu
      tala galay isa soo taagay oo yiri, “Horta Maxkamadda iyo dadweynaha
      dhegeysiga iyo dacwadda u joogaba waa la salaaman yahay. Sida
      garyaqaanku u sheegay Maxkamaddii haddii la furay, waxaannu soo
      qaddimeynaa dacwaddayadii aan ku soo oogney dadka sharcigu soo qabtay
      kaddib markii ay ku xad gudbeen. Waxaan ku bilaabaynaa, waa siday u kala
      sahlan yihiin, kuwa kooxda ah oo iyagu noo caddaatay inay qoftan
      miskiinta ah dili maageen iyagoo dhacaya waxay sidatay laba toorey bay
      sureen, si ay uga hartoo u siideyso waxay ku maageen iyagoo raba.<br />
      Marka garyaqaan, annagoo maraggii hayna nala arag horta arrintaa.”<br />
      “Keen maraggiina,” garyaqaankii baa yiri.<br />
      Waxaa soo boodey afartii askariye qabtay tuugta, waxayna qireen wixii
      jiray. Waxaa kaloo iyana qirtay tuugtii dambiga gashay. Ka hor intaan
      kuwii kale loo gudbin baa iyagii la xukumay.<br />
      Waxaa soo haray labadii kalee midba meesha fadhiyey, oo aad iyo aad u
      yaabban. Waxay yiraahdaan bay garan la’ yihiin. Way cabbursan
      yihiin.<br />
      Kuwii la xukumay xabsigaaba loo taxaabay maadaama ay si sahlan u
      qirteen.<br />
      Intii baa biririf la qaatay. Cabbaar markii meelaha la taagtaagnaa baa
      mar dambe la isu soo noqday. Sidii oo kale ayaa dib meeshiisii waxaa isu
      soo taagay Abukaatihii oo awal wuu yare gaabinayeye hadda isagood mooddo
      inuu nimankan ilkaha iyo ciddiyaha ku cuni rabo yiri, “Garyaqaan,
      innagoo mar labaad bilaabayna maanta hawsheennii waxaa soo bandhigayna
      in labadan nin ee hadda dacwaddu ku jeeddo ay yihiin laba dambiile. Aad
      iyo aad bay u galabsadeen in lagu qaado dambigay galeen oo ah: Horta ugu
      horreyn ninka Cabdi la yiraahdee kufsaday iyado u shaqaysana rimiyey
      markuu kufsaday iyadu inan bay ahayd awoodna wuu u waayey uu ku
      naagaysto taasoo uu inta middi la galay qalay qoftaa miskiinta ah.<br />
      “Isla maalintaa ayuu cisbitaal geeyey si uu u daaweeyo. Wuxuu u geeyey
      ninkan takhtarka lagu sheegayee isna meesha soo fadhiya. Dabadeed markay
      arkeen siday qoftani u dilan tahay bay goosteen inay cisbatalka ka
      saaraan oy guriga ku daaweeyaan, ileen hadday cisbataalka u daayaan
      arrintu way soo shaacbaxaysaaye, way is af garteen oo waxay wadaagsadeen
      dambigaa isaga ah.<br />
      “Teeda kale, kaddib markii Cabdi arkay inay xaamil tahaye ay ceeb isaga
      ku tahay in la maqlo adeegtadiisii buu rimiyey buu iska eryey.<br />
      “Gabadhis iyadoon cid aqoon ciirsina lahayn bay galabtii dambe magaalada
      isku soo qaadday ilaa tuugadaan hadda xirxirtay ay dilaan. Dhaawaceedii
      baa cisbitaal uu takhtarkii horey iyada u dulmay joogo la geeyey isna
      mar alla markuu wax tuhmey, wuu baqay oo is yiri malaha inay dhimataa
      roone faraha ka qaadoo waxba ha daaweyn.<br />
      “Run ahaantii way dhiman lahayd haddayan hesheen oday meeshaa ka
      shaqaynayey ee fahmay isku-ladka Takhtarka.<br />
      “Marka qoftani sidaa ayaa horta loo waxyeelleeyey. Anoo su’aala kale ii
      hareen, warbixintii waa iga intaa.”<br />
      “Wax markhaati ah ma haysaan?” Garyaqaankii baa yiri.<br />
      “Waxaannu haynaa iyada iyo kaaliyihii badbaadiyey,” Abukaatihii baa
      yiri.<br />
      “Gartay, laakiin waxaan doonayaa inaan dambi baaris buuxda helo, maxaa
      yeelay, sida muuqata arrintani mid sahlan ma aha, iyaguna waa inay is
      daafacaan waxay qabanna la helaa, midda kale idinka idin garannaye
      maxaad gabadha isu tihiin? Aaway dadkeedii?<br />
      “Arrintani waa in sal iyo baarba loo baaraa, la soo lafa guraa, gunteeda
      la soo taabtaa oo runteeda la helaa dabadeed siday tahay loogu
      tillaabsadaa,” garyaqaankii baa hadalkaa yiri.<br />
      “Waxba kama qabnoo, annagayba dan noo tahay tani, waxaannu heli doonaa
      warar kaloo naga sii daahan maanta. Taadse nagu tiri, ‘Maxaad gabadha u
      tihiin?’ waxaan kaa leenahay, wax aan aadaminimo ahayn oon ka leenahay
      ma jirto, inay miskiin la dulmay tahay uun baan aragnay dabadeeda
      annagaa hawshaa isu diray,” gaashaanlihii baa inta istaagay yiri.<br />
      “Waxaan filayaa in Maxkamaddii aan dib u dhignay ilaa la soo helayo
      warbixinno iyo dembi baaritaan kan ka tifaf tiran si qofkii dambi leh
      loogu qaado dambigiisa isagoon isagana lagu xad gudbin.” Garyaqaankii
      intuu miiskii laba saddex jeer tumay buu istaagna u hinqaday hadalkaa ka
      sii tagay.<br />
      Maxkamaddii baa dib u dhacday ilaa waqti, su’aasha meesha tiilna waxay
      ahayd: maxaa dhab ah, sideebaase wax u dheceen?<br />
      Sheekadii baa dib u bilaabatay si raadkeeda dhabta ah loo soo helo
      loogana baaraan dego ilaa dhammaadkeeda la tagayo.</p>
      <hr />
      <p>Waxay ahayd barqo dheer, qorraxduna aad u kulushahay. Kulaylka
      qorraxda waxaa u sabab ahaa waqtiga markaa la joogaa ahaa kaliil cirku
      aad u kacaansan yahay. Meesha markaa la joogo dhawr iyo toban beri ka
      hor ayaa hogol aan sidaa u weyneyni qabatay. Iyadoy kala jaban ahayd
      darteed ayaa cido badani isugu yimaadeen hogoshaa yar.<br />
      Ciduhu waxay meesha degeen ka hor intaan naqba soo bixin taasoo inta
      wixii soo bixi lahaaba cagta la mariyey lagu tuntay. Cuudkii isugu yimid
      aad buu u tira badnaa isagoo nugul la marraa. Coodkaasi aad buu u hawl
      iyo baxsad badnaa. Dadka dhaqaa dhib iyo shiddo dheeraad ah bay ku
      qabeen coodkaas, iyagoo weliba ay u dheerayd kulka, hanfiga, caqashada
      iyo cunto yaraanta. Markaa weli lama gaarin gamashigii guga oo ah marka
      inta geeduhu aad u baxaan coodka oo dhalay caano badiyaan, naaxaan, hawl
      yaraadaan, dadkuna inta badan iska baruura daacsadaan.<br />
      Gamashigu waa marka dhallinyaradu inta qooqdo cayaar gud, xodxodasho,
      haasaawe, isla bixid, aqal gal, ama aroos, ardaagal, iyo wax la mid ah
      ka bixi weydo. Welise lama gaarin gamashigii, waana la sugayey, inkastoo
      xilligu u muuqday mid inta kala jaban dhigay la wada ciirsan yahay,
      raggii ka xiddigin jireyna ay quus ka taagan yihiin.<br />
      Waxaa intaa dheeraa iyadoo la soo maray jiilaal aad u dheer, dad iyo
      duunyana la wada duukhayo markaa iyada ah. Wixii hanti mood la haystana
      waxaa la shitay intii jiilaal ka ahayd. Caano ma jiri karaan oo coodku
      doon, duqo qaad iyo sologluu u batay. Sida badan waxaa loo habeen dhaxaa
      in la caataysto ariga doonka ah, taasoy weliba sii dheerayd iyadoo
      biyaha laga dheeraa omosna dadka culays ku hayey. Jirrooyin badan oo
      calool xanuun, shuban ah ayaa dadku badiba la kulmaa, hilibkaa caatada
      ah darti. Magaalooyinka sidaa looguma degdego lacag la’aan
      darteed.<br />
      Si kale uma garatide dhankii la eegaba dadka dab ayaa kaga shidnaa. Waa
      lays wada nacay, waxaana tiradii ka batay xoolaha iska baqtiyaya jirro
      iyo caataba ee meel walba aad ku arkaysid neef fuuray, mid lafa ah ee
      kol hore dugaag iyo haadi feenteen.<br />
      Dugaaggii ayaa isna ku mabay coodkaas qubanaya wuxuu geystay faro
      dheeraad ah. Dugaagga waxay u ahayd naq-deg iyo barwaaqo ama kala guran
      waa. Coodka oo keliya inuu cuno kuma ekayne dadkii ayuu u soo dhigtay.
      Dad badan ayaa libaax qaatay oon lays weydiin meelay mareen welina soo
      cad. Kuwo badan ayaa inta laga dhigay iyagoo si xun u dhaawacan la
      dhaydhayaa. Goobo badan yaa rag hub sita iyo libaaxyo dad qaad ahi isku
      haleeleen, markii libaaxdu ku gacan sarreysay inkastoo dhaawac lagu kala
      dheelmaday.<br />
      Ma dhacday ahayd in neef dibbooday caawo baryo, qof dibad baryeyna
      libaax ka nabad galo.<br />
      Iyadoo dhan dugaaggaas laga fiigsan yahay dhammaan dadkana harga waraabe
      alla u tuuray, dhan kale baahidii, oonkii iyo hawshii xooluhu tiradii
      iyo culayskii ka bateen ayaa haddana dadku waa is-dhaamaye Maryan waxay
      ahayd inan aan da’deedu sidaa u weyneyn, markaas qurdatay, muuqaalka ama
      hanaqaadkeeduna uusan falfalacsanayn, noloshay ku kortay oo adkayd
      darteed. Waxaan oran karaynaa hagaas bay ahayd sababta nolol xumada
      darteed.<br />
      Maryan waxay la noolayd aabbeheed iyo aayadeed oon iyada sinaba u
      jeclayn. Maryan hooyadeed waqti ka hor ayaa aabbaheed furay kaddib
      markay iyada oo keliya dhashay ilaa iyo markaasna Maryan may aqoon meel
      hooyadeed adduunyada kaga nooshahay iyo iyada naf ahaanteedaba.<br />
      Maryan waxay u go’nayd oo raaci jirtay ari aan tira yarayn oo ido iyo
      riyaba leh. Wax dhiiqa ma lahayn arigaasi, hadduu yeeshana iyadu awood
      umay lahayn inay maasho nafteedana uga faa’iideysato. Hawsha ariga
      iyadaa iska lahayd manaaficaadkiisana aayadeed iyo ilmahay dhashaye
      iyagu aan war hayn ee hadba wixii la siiyo iska cuna. Laga yaabe in
      Maryan ariga caano ka dhadhamiso, waase hal mar oo keliya, markii dadka
      intiisa kale sanka ka soo celiyaan. Waxaa intaa dheeraa waqtigii markaa
      la joogay arigu wax irmaan ma lahayn waxa uu laha oo kaliya hawl
      dheeraad ah, hilib caata ah iyo harag aan ninna rabin.<br />
      Maryan iyadoo waxaas oo dhibaato ahi haystaan ayayan haddana ku nabad
      geli jirine, cawo iyo maalin waxay ahayd mid dil, xaarxaaro, habaar,
      hiif iyo dibindaabyo joogto ah kala kulanta aaya­deed oo iyadu iyadoon
      waxba dhiqin xoolana aan war u hayn had iyo goorba gurigeeda dhexdiisa
      ilmaheeda ku ciyaarsata.<br />
      Maryan dhibaatadaa culus ee joogtada ah darteed ayay inta baydadday ama
      fiigtay, wixii la hadlaba waxay moodaysaa inay dilayaan. Masruuf ama
      biil ayey dilistu u ahayd, oogadeeda nabarrada ku yiil way tiro
      beeleen.<br />
      Aabbaheed waa iska dheg weyn aan sidaa wax u danayn. Mar mar ayaa laga
      yaabaa inuu naagtiisa oo si xun u rifaysa arkoo xaarxaariyo kana qabto,
      inta badanse wuxuu u qaataa dilista Maryan la dilayaa inay tahay
      lexjeclo iyo coodkoo la rabo in si fiican loo dhaqo.<br />
      Maryan ama ha la dilayo ama ha lala hadlayee ma hadasho, maxaa yeelay
      cid ka guraysaan jirinba. Degaankey ku noolayde aadka cadowga ugu ahaa
      darteed ayayba noqotay qof mucaqad ahee aan sidaa wax u gelin, aan
      nixin, qoslin, farxin, hadallada dadku kala wada hadlayana aan sidaa u
      danayn, maxaa yeelay dadkoo dhan cadow ayay u haysatay.<br />
      Aayadeed waxay aad u tiqiin tirada iyo suuradinta ariga taasooy mar alla
      markay ogaato in wax maqan yihiin sidii shabeel ceesaan arkay ugu soo
      haliisho iyadoon waxba weydiin.<br />
      Galabtii dambe ayaa waxaa dhacday in goorey makhrib ahayd arigiina soo
      xeroonayo aayadii ay towday orgi kali ahaaye ariga ku jiray. Aayadii
      dhawr jeer ayay aad ugu noqnoqotay indha-indhayntiisii, waxay ogaatay in
      orgigaasi maqan yahay. Mid shaki ku jirta ma ahayn in, marba neef isha
      sidaa loogu hayey hadduu maqan yahay, la xaday.<br />
      Maryan oo horayba u tawsanayd orgigaas; halgaadaha ku imaan doonana
      horey ugu soo talo gashay, ayaa aragtay in aaya­deed la tawday
      orgigii.<br />
      Waqtigu markaa waa habeen, makhrib himhimow ah, aryowgii xeroodeen,
      geelashiina soo dheelmad habqamayaan. Waxaa iyana cidaha kuurka u wada
      fadhiya libaaxyadii dad qaadka ahaaye meelahaas wax ka jeeqaaqaya.<br />
      Aabbaheed ama odaygii reerku wuxuu weli ku maqnaa soo dheelanka halo
      dhawr ah iyo gaadiidkii cidda.<br />
      Maryan aragtay in lagu soo socdo, aayadeedna iyadoo tib weyn sidata ay
      soo melebsanayso. Way tallantay oy is tiri maxaad yeeshaa, labada dhanba
      u daran oo hadday sugtana tibtaas ayaa ka meel waayeysa, hadday
      carartana waxa ka horreeya waa libaax iyo dugaag aan u daahayne haddiiba
      kala jabsanaya.<br />
      Waa markii ugu horreysay oo hadal nooli Maryan afkeeda ka soo yeero,
      iyadoo tiri, “Wallee caawa mindhaa ima dishid saan kuma sugayee.
      Dilkaagana in haddaba libaax i cunaan ka doortay, maxaa yeelay haddaan
      mar horaba libaax isa siin lahaa intii horay naftaydu dhibato u aragtay
      uma aragteen. Mar keliya dhimoo nolosha baasi ha ku daysaa dhaanta,
      noolow oo silic ku noolow.”<br />
      Maryan hadalkaa markay lahayd way sii ordaysay iyadoo aayadeed tib ka
      daba sidato. Labada Maryan ayaa dheereysay haddiibana intay ka go’day
      bay libirtayba. Aayadu intii horoo dhan ma rumaysan ilaa ay dhaqdhaqaaq
      dambeba ka weydey. Tibteedii bay inta dib ula soo laabatay iyadoo weli
      hiif iyo habaarkii wadda arigii dibadda joogay xeraysay. Goobtaas waxaa
      isugu soo haray aayadiis arigii iyo dhawr carruuray dhashay. Cabbaar
      ayay sugtay ayadoo aad uga rajo qabtay Maryan soo noqoshadeeda. Saacado
      ayaa tegay, wax sharqan ah ma leh. Mar dambe ayaa waxaa soo yeeray geela
      jawaabtiisii waxaana waday odaygii wiil uu naag kale ka dhalaye Maryan
      ka yar, hooyadiina la furay isagoon dhalan.<br />
      Aayadii intay faraxday bay is tiri malaha Maryan geela ayay la imaan
      doontaa. Geelii soo xeroo, aayadii waa indha-indhaysay ma ayse arag
      Maryan.<br />
      Odaygii markuu geelii xerada ku hubsaday ayuu xirxiriddeedii wiilkii u
      dhaafay, isagoo kab ka go’day laadlaadsanaya, sina u dhutinaya, wuxuu
      isku soo tuuray ardaagii aqalka oon sidaa u gogol iyo kashkaash wacnayne
      galgalin u eg. “Aah – waaba daalaye sidee loo degey! Naa bal wax igu soo
      qabo haddaad haysid,”ayuu hadal ka yiri.<br />
      Reerku biyo sidaasa ma haysto. Waxaa u sii daba leh qarroor haan gunteed
      ku jira. Biyaha aad baa loo tashiishaa, sida badanna waa laga soomaa
      iyadoo loo baahan yahay, iyadoo lays leeyahay mar marka la joogo ka
      daran baa iman doonee ha loo toog hayo. Sababtu waa meesha la joogu oo
      iyadu oomane ah ceelashuna aad uga dheer yihiin. Dhaanku afar ama shan
      ayuu dhaxaa. Biyaha sida badan waxaa la cabbaa markay nafcelis ama
      dhuuni yihiin mar mar si jidiin qoys ah ayaa la isugu jilaa. Wax si toos
      ah uga haqab la’ waxaa jira aayada iyo ilmeheeda yar yar oo iyagu
      gurigooda aan ka bixin.<br />
      Aayadii oo dhan orgigii ka ciil qabta, dhan Maryan cararkeeda ka ciil
      qabta sina u qaadan la’, dhan kalena ka yamxeerineysa biyo la’aanta ayaa
      inta si kulul hadal tufayo ku jirto waxay u tiri, “Wallee ama daal ama
      daayoo orgigii keli ahaaye reerku lahaa caawa waa maqan yahay, biyona u
      malayn maayo in gorgor ku harey haan-baasta, inay daadisaan u
      malaynayaa.”<br />
      Intii hadalkii la hayey ayaa inankii reerkuna ardaagii soo fariistay.
      Aayadii oo markii hore u hinqatay inay bal haanta soo qarrooriso ayaa
      markay inankii aragtay ka hakatay hawshaa iyada ah, waxayna dib ugu
      dhigatay mar kale marka la kala seexdo.<br />
      Odaygii ayaa yiri, “Yaab, naa ma orgigii weynaa mise waabad igu
      ciyaaraysaa?”<br />
      “Waad arki doontaa haddaan kugu ciyaarayo iyo haddii kaleba,” xaaskii oo
      si u neef tuureysa ayaa tiri.<br />
      “Meeday tii baase ariga la raacshay?” Odaygii baa isagoo si u xanaaqsan
      yiri.<br />
      Su’aashaas markay timid ayaa xaaskii dhan ka naxay oo is tiri haddaad
      inay carartay sheegtid armaa qayladu dalluunta, dhan kalena is tiri
      Maryan ku sii buuxi si adiga dooddu kaaga wareegto. Waxayna tiri, iyadoo
      hadalkeedii laga garanayo inay been sheegeyso, “Ma aqaan, hadda meeshay
      taagnayde bal u yeera idinkay idin maqlaysaaye.”<br />
      Inanka oo aad u yaqaan dabciga iyo dhaqanka reerka ayaa wuxuu u kala
      saari waayey in Maryan ama inta si xun loo dilay ay meelaha taal oy
      kiciba la’dahay dhaawac dartii, amay carartay oy meelahaas dugaag martu
      u tahay, ha yeeshee isagu ma uu hadline wuxuu ka dhursugay bal waxa
      odaygu ka yiraahdo ama ka yeelo.<br />
      Odaygii oo isna naxsan ayaa inta kacay yiri, “Naa miyaad cayrisay oo
      dishey gabadha, miyaadan ogeyn in meesha bahal dad qaad ahi ciiddii ka
      batay?” Intiibana ma sii joog-joogsane intuu jiitimihii iska sii
      rogrogey ayuu qaylo bilaabay uu ugu yeerayo Maryan hadday bal meelahan
      ku naban tahay oy maqlayso. “Naa Maryan! Maryaneey! Maryan! Aabbe waa
      adnigiiye kaalay, anaa kaa ballan qaadaya inaan caawa kaddib lagu
      diline.”<br />
      Xaaskii markay maqashay bahalo dad qaad ah ayaa meesha buuxa bay yara
      naxday oo inta wax is tustay qoomamaysay waxay samayn jirtay amay
      fiidkanba samaysay; iyadu kama naxayn Maryan dhimashadeeda iyo haddii
      bahal cunee waxay aad uga naxsanayd hawsha ku soo fakan doonta ariga
      raaciddiisa, haddii Maryan meesha ka baxdo. Qoomamay dibnaha qaniintay,
      iyadoo is leh, “Wallee haddii la waayo libaax cuno anna hawl aanan u
      barani i cuntay!”<br />
      Ilmihii yaryaraa oo iyagu aan war hayn ayaa iyagoo hilba caata ahee
      casho loo siiyey hiighiigaya waxay soo ag fariisteen walaalkoodii
      weynaaye ardaaga fadhiyey iyagoo ku qosqoslaya hadbana qodda-qoddaynaya.
      Ilmaha iyagu waa dadka ugu ladan reerka, waxayna ku caynteen waxaa loo
      lisaa dhawr halaadoo dhaqaya ah sidaasna u caano badnayn, ha yeeshee
      la’aantood ayan sinaba u noolaadeen.<br />
      Halahaa ninka raaca ee lisaa muddo sano ku dhow caano ay leeyihiin ma
      dhadhamin. Ilmuhu markay agagaarkiisa ku ciyaarayaan waxaad mooddaa inuu
      ka gubanayo oo uu is leeyahay yaaba dhulka ka dusiyoo liqaba. Iyaga dad
      ahaantooda ma necbee wuxuu neceb yahay hooyadood iyo xiriirka dhaqanee
      ka dhexeeya isaga iyo iyada.<br />
      Odaygii wuxuu qaylqayliyaba wuu quustay ugu dambaystii isaga naftiisaa
      libaax ka baqayey markuu meelaha wax daydayayey wuxuu sitey qori uusan
      sida badanba dhigin si uu isugu daafaco haddii bahal soo weeraro.<br />
      Wuu soo laabtay oo jiitimihii inta soo adadkeeyey ma fariisane wuxuu
      Maryan ka baaray xeryaha xoolaha iyo heeraarada reerka oo dhan. Waxba
      waa. Hadba dhan eeg. Madaxa ruxrux wax uu yeelana garan waa. Mar buu
      is-yiri xaaska ma garaacdaa maadaama ay iyadu u sabab tahay waxa dhacay,
      haddana wuxuu ku deystay inuu inta xaarxaariyo uunan far saarin, maxaa
      yeelay laga yaabee inay dhibaatadu meeshay hadda joogto meel ka xun
      tagto. Intuu iska soo fariistay buu yiri, “Adaa tolaye ka tali! Waxay
      ila tahay reerka gabadhiisii adiga uun baa yaqaan meeshaad ka keeni
      lahayd, adaa lagaaga fadhiyaa laguuna haystaa.”<br />
      Xaaskii ayaa harag waraabe alla u tuuray. Meelay wax ka tiraahday
      weyday. Wax kastabase waxaa uga sii daran maskaxdeeduna qaadanba
      la’dahay berri ahaa ariga raaci doona. Inay oydey ku sigatay. “Adoo
      nabad la bala-waarabelow kaalay lama yiraa hadday kuu timaadana lama
      booyo boowow,” ayey iskula hadashay.<br />
      In cabbaar ah ayaa laysla hadli waayey wax la yiraahdana la garan
      waayey. La arag arrintu inay meel aad u xun taagan tahay, wax ka
      qabashana ay ka taggan tahay. Mar dambe iyadoo wax kastoo la yeeli
      lahaaba inta laga wada maagey layska sii kala jeedo, hadalna weelba ka
      furmi la’ yahay; ayaa odaygii inta adkaysan waayey wuxuu yiri, “Wallee
      boodi lahaydaa iyo dhici lahaydaaba adduun baa u qoolan.”<br />
      Xaaskii hadalkii ama taladii inta ka kala firdheen bay dhannaba joogi
      la’dahay. Way garwaaqsiisanayd inay dambi gashay, inkastooy qof kibir
      iyo talo xumo u geysay tahay.<br />
      Mar dambe oo dhawr saacadood la oran karo ka soo wareegeen intii indhaha
      uun layska eegayey maskaxdana laga wada fekersiinayey ayaa xaaskii
      iyadood mooddo inay daal ma jirro la kici la’day inta istaagtay gurigii
      gashay. Waxay odaygii iyo wiilkii soo hordhigtay xeero qori aho hilbo
      caato ahee solani dhex saaran yihiin. Wax hadal ahi kama soo yeerin
      afkeeda ee intey sidii kubbad la soo laaday dhulka xeeradii ku soo
      taraarixisay bay isaga hartay.<br />
      Inanka oo baahi qaan-gaar ahi haysay ayaa haddiiba xeeradii gacanta u
      daruuriyey. Cad ayuu soo dhufsaday oo uma daahine afka la aadey. Inanka
      waxaa hayey baahidana uga culays badnaa oon wuxuuna joogey heer uu wax
      maqli waayo ama dhago weddoobeyba afka jiilka kaga yiil ee harraad iyo
      gaajo ku ilkaystay dartood ah waxaad mooddey qurac duruja ah
      jilifti.<br />
      Uu rud is yiri hilibkii maahee wuxuu ogaadey inaan afkaba wax calyo ahi
      ku dambayn. Wuu isku sii dirqiyey oo inta rudey calali maagay, ha
      yeeshee tahartii caatada ahayd ayaa ka qoyaan roonaatay afkuu rabey inuu
      iyada ku cuno. Dhawr kol markuu hadba dhan ugu cayrshay, dhawr gowsna u
      qarqariyay ayuu dareemay qoyaan iyo xanuun isku qasane afka ku baahaya.
      Wuxuu heli waayey meesha qoyaankani ka yimid oo waxaa ka sayid caleeyey
      gaajadii haysay iyo calooshu siday ugu baahnayd wax lagu rido bal inay
      dabkay shidayso qaar yarayso.<br />
      Isagoo weli rudmadii hore la rafanaya ayuu mar dambe u adkaysan waayey
      xanuunkii. Intuu soo qabtay tahartii ayuu la aadey dab meel fog ka
      shidnaa. Wuu eegay mise tahartuba waa wada dhiig. Intuu iska tuuray buu
      afkiisii dib ugu noqday. Meeluhuu xanuunka ka dareemayey, ayuu soo
      taataabtay oo dabkii faruhu ku soo taabtay ku eegay, mise dhiiggu
      afkiisuu ka burqanayaa. Garay sababta dhiigga keentay inay tahay afka
      qallalan iyo taharta dagaalkii dhex maray. Waxa ugu sii darraa isagoo
      dhaawac ugu sii darmay afkii awalba engegnaa. Luqluqasho ama daawana
      daaba.<br />
      Isagoo go’ calaloo uu huwanaa dacalkii iyo gacan afka iskula haya ayuu
      ardaagii dib ugu soo laabtay. Wax hadal ah ma uu oran, maxaa yeelay
      inaan laga gurayn ayuu ogyahay goobtuna siba u carqaladaysan
      tahay.<br />
      Intiiba, haddii afkii qallaylkiisii ayuu ku noqday. Isagoon hadlayn, ha
      yeeshee xanuun qarsanaya ayuu si uu neecowda u qaato wuxuu isku kala
      tuuray ardaaga meeshuu ka seexan jiray isagoo cirka iyo xiddigga
      badnaantiisa eegaya.<br />
      Odaygii isagoon hadlayn ayuu inta dhawr tagarood ka walam-walamsiiyey,
      qorigiisii oo xabbado dhuunta u yaalliinna inta la soo fariistay isagoo
      salka dhulka ku haya iska hammiyey.<br />
      Xaaskii intay ilmihii oo meelaha kala daadsan gurigii gudihiisii u daad
      gureysay bay iska dhex seexatay. Meeshaa hadalka ama daqaqanku aad buu u
      yaraa. Doodi kama ay furrayn oo duruuftaa ahayd mid aan oggolayn wax
      nolol sidaas ahi ku sii jirto. Dhammaan waxaa loo wada muuqday dad isu
      wada cadow ah, is wada neceb, faylaha is wada jaraya.</p>
      <hr />
      <p>Maryan markay cagaha wax ka dayday ilaa saacado dhawr ahba may
      joogsane waxay isugu bixisay orod aan kala go’ lahayn iyadoo u sansaan
      eg qof inta baydaday xarga goostay xabsina ka cararay isagoo weliba dhan
      walba ka cabsanaya oo is leh geedaha ayaa ama ku dilaya ama kaa war
      sheekoonaya. Waxay ahayd qof aad iyo aad u fiigsan, u naxsan. In muddo
      ah markay sii baydadeysay ayay mar dambe xistay inay carri cidla ah
      jeexayso ayna marti u tahay libaaxdii dadqaadda ahayd horaybana meesha u
      buuxday; way istaagtay oo wax dhageysatay. Meel kasta sharqan iyo buuq
      ama hugun ayaa uga baxay baqdintay baqaysay iyo harraadkii dhagaha
      jeexay dartood.<br />
      Waqtigu waa gudcur aan waxba la arkayn. Hadba dhan bay u jeesatay. Waxay
      kaloo garan weyday meelay ka timid iyo meelay u socoto. Way dayowday.
      Iyadoo iska jahawareersan oo baqdin darteed socon la’ joogsanna la’ ayay
      mar dambe maqashay libaax cidii. Intay qabowday oo qamandhaco ama
      jiriirico lagu jabiyey bay in cabbaar ah wax dhaqdhaqaaq ah iska weydey.
      Mar dambe oo libaaxii cidii yareeyay ayay miyirsatay. Dhankuu ka ciyey
      mooyee dhankii kale ayay isku qaadday. Mudda saacad ah bayan kala goyne
      orod ugu jeexaysay. Sayrmada laamaha, qodaxda mudeysa, xagashada qoryaha
      qallalan, jalfinta kurtumada iyo dhagxaanta, turaanturrada iyo kufidda
      ku dhacaysay waxay ahaayeen kuwa tira beelay, ha yeeshee ayan iyadu
      dhibaato u arkeyn.<br />
      Waxay baydadkaas iridda furan een meelna haysan la sabbaysaba gooray
      jiciiratay boqolaal kiilomitir goysey ayay mar uun istaagtay si ay jabaq
      u dhegeysato dad iyo dugaagba. Waxba maqli weydey. Meesheedii ayay ka
      miistay. Waxay oroddaba mar dambay joogto inay dhacdo ayay goosatay inay
      indha-indhayso geedo dhaadheer oy dugaagga ka fuusho, maxaa yeelay
      sheekay ku maqashay in marka bahalaha laga cabsado geedo dhaadheer laga
      fuulo.<br />
      Kol dambe ayay ku soo baxday geed dheer oy is tiri, “Allalehe ha
      dhaafine fuul!” Dusha ayay uga baxday geedkii. Dhibaatase waxay timid
      markay lulmooto yaa ku haynaya geedka. Iyadoo sii lulmoonaysa inay
      seexatana u dhow baa waxaa soo yeeray ci libaaxe aad moodo inuu
      ordayayo. Hurdadii ayaa ka duushay, inay dan u ahaydna lagaba
      yaabee.<br />
      Libaaxii wuxuu soo cadaadaba waa soo dhawaaday. Mar waa aamusayaa, mar
      dambe ayuu haddana ciyayaa isagood mooddo inuu ka sokeeyo meeshuu awal
      ka ciyey waxay sidaa ahaataba mar dambe ayuu laba soo wareegay qoortii
      geedka Maryan fuushan tahay ku yiil si kedis iyada ku noqotay ayuu mar
      uusan ka fogeyn agteeda af labadii yeeray. naxdintay naxday markay soo
      finiini gaartay, ha yeeshee intay laamahay haysatay xajisatay bay isha
      uun ka eegtay.<br />
      Waqtigu markaa waa goor dambe dayax ayaa soo baxaya oo cir daruura ka
      maran soo dhex jeexaya. Dhanka dayaxu ka soo baxayo ayaa libaaxu ka
      xigaa iyada. Geedkay fuushan tahay wuxuu ku yaal meel goor ahoo kob
      dacalkeed ah. Mar uun bay aragtay libaaxii oo inta kobtii madaxa kala
      soo baxay dhulka sanka la soo raacaya sina aad mooddo inuu u degdegayo.
      Waxaa isku dhacay dayaxa nuurkiisii iyo baabushiisii badnayde caddayd
      taasoo u suurta gelisay Maryan inay markii ugu horreysay ka il sugato
      libaax aragtidii.<br />
      Way sii naxday waxayna ku sigatay in wadnuhu istaago naxdin<br />
      darteed.<br />
      Libaaxii oo daqaf-daqaf leh ayaa geedkay fuushanayd la soo wareegay.
      Isagu sanka dhulka kama qaadayn oo raadkeeda ayuu ku joogay. Sidii uu u
      soo saqlaynayey ayuu geedka jirriddiisii sanka soo saaray. Intuu hakaday
      oo dabada ruxay buu baadi goobay dhanka raadku u baxay, sidii wax
      xanaaqay buu jeenyaha dhulka ku xoqay.<br />
      Libaaxaas oo malaha isagu ahaa mid hore u yiqiin jarta isaga loo degey
      iyo in dadku geedaha ka fuulo, ayaa inta sidii wax fariisanaya beerka
      dhulka dhigtay jeenyahana horay u bixiyey. Wuxuu isku dayey inuu ogaado
      qofkuu raacdeysanayey meeshuu geedka ka saaran yahay.<br />
      Isagoo sidii wax jiifa ah ayuu kor iyo geedkii soo daymooday; uu soo
      eegayay maahee haddiiba isha ayuu ku dhuftay Maryan oo sidii calal
      dhammaad ahee hirrigi la hartay meel aad isaga uga fog laan ugu
      maran.<br />
      Maryan iyadoo geeso leh, timeheeduna qodaxo yihiin ayay si buuxda
      dhaqdhaqaaqiisa indhaha ugu haysaa. Labada gacmoodba waxay si buuxda ugu
      haysataa laan ay xabadkana ku haysee gorteeda ah, iyadoo rakaysatay
      salkana ku haysa laan laba madax leh meeshay ka kala kacdo. Waxay
      jeclaan lahayd inay haad noqoto sidii shinbiraha meeshaas yaabka lehe ay
      ku xayiran tahay si ay si sahlan uga hadaafto.<br />
      Isagii markuu arkay inay adag tahay si loogu tago ruuxaa isaga ah uuna
      ogaaday, maadaama uu yahay bahal dadka aqoon u leh, in qofku uunan sidaa
      u weyneyn ayuu isku dayey inuu bajiyo, waa intaasoo intuu kala bato,
      bardadoo uu soo dhacaaye.<br />
      Wuxuu ahaa bahalkaas mid inta intii libaax weyn yahay weyn dhogorta,
      guudka, baabusha iyo haylimaha ku yaalla tira beeleen. Aad buu u dhisnaa
      una lixaad weynaa. Surkiisa hilibka saaran iyo xoogga ku jira daraadi
      awood uu lahayn inuu isagoo taagan kor u eego, sidaa daraaddeed kor
      markuu eegayo waa inuu u seexdaa.<br />
      Isagoo meesha baraqa Maryanna eegaya ayuu inta afkii laba ka kala dhigay
      intuu awood lahaa ci, gurxan iyo gunuunuc oodda ka soo qaaday, uma sii
      sugine intuu kor u boodey buu sidii wax geedkaba samada ku callaqaya
      ciddiyo aad warmo mooddid inta surtay gilgil maagay.<br />
      Cirkii iyo dhulkii ayaa qaylo iyo sharqan is qabsaday. Geedkii baa
      dhaqdhaqaaqay, Maryan baa intay itaal lahayd waxay isugu geysay laantay
      haysatay. Nasiib wanaag may soo dhicine meesheedii bay ku mintidday inay
      la soo jiifto. Iyada cabsi iyo qiyaame u horay ma jirin. Waxay ugu
      muuqatay in dhulku wada gariirayo, dabaylo iyo duufaan dhacayaan, ciddu
      dhaqaaqsan tahay, adduunkana gogoshiisii loo labayo aan wax harayaa
      jirin. Haba yaraatee meel loo irkado, ama ciirsila bidaa uma ay muuqan.
      Nafta oo deysa uun bay sugeysay.<br />
      Muuqaalkeedu wuxuu ahaa qof inta awalba itaal la’aa haddana tan dhex
      galay. Madax yare laba indhoodoo galka ka baxsan oo groggooda ama
      daymooyinkooduna meel keliya haysato. Af laba daan noqday, luqun aad
      mooddo in kol hore naftu daysayee qallalan bay la soo qotontay.<br />
      Libaaxii markuu cabbaar meeshii gilgiley siduu rabeyna ay u noqon weydey
      oo Maryan soo dhici weydey buu inta jinjimicsaday, ilka aad mooddo qoryo
      miibac ahoo meel ku raaranna muujiyey carrab aad mooddo sanbab cabbaar
      kawraxsana intuu hadba dhan u eryey shaarubahana marsaday buu tartiib
      sidii wax tagaya u sii tallaabsaday.<br />
      Maryan way garansiisnayd inuunan ka dheeraan doonine iyada uu is
      leeyahay aad dagtid, waa intaasoo ay is tiraahdaa tagyaye meesha ka
      carar.<br />
      Markaas waqtigu waa galin dambe waagiina ma foga. Libaaxuna wuxuuba
      dhibsanayaa waaga ku baryaya isagoo ka xun casho la’aanta ku dhacday
      caawa.<br />
      Ma uu fogaane intuu meel ku dhow dhabbacday buu si qarsoodi ah il
      qooreedda ka eegayaa Maryan. Intiiba ooggii baa istaagay iyadoo sidii
      kuurka la isugu jiro, isagiiyoo halkii wax jeeqaaqaya ayaa dhegtiisu
      jabaq maqashay. Intuu sidii wax xanaaqay boodey buu u kuur galay waxa
      jabaqda yeertay tahay. Wuxuu ka xumaa in laga sii daayo qofkan u xiranee
      isaga siday la tahay uu maray noqotaba afka u ridan doono. Wuxuu
      dhegeystaba wuxuu ogaaday in hadal soo galayo. Wuxuu ku tallamay inuu
      dadka soo socda intuu u kuur galo wax ka qaato iyo inuu tiisatan majinta
      uga xiran ku nasiibsado.<br />
      Bulaankii iyo ragga hadlaya badnaantiisa ayaa ka cabsi galisay inuu
      iyaga weerarro, taasoo uu is-yiri armay kugu dhacdaa wax badso wax waa
      bay leedahay.<br />
      Waxaa jiray in meeshu dhabbe haloosi ahee dhaanka iyo safarradu kala
      go’in ahayd. Waxa soo bulaamayaana yahay safar cidaha ka yimide
      magaalada u socda. Waxaana wata rag hub ka buuxee ugu soo tala galay
      inay isaga daafacaan dad iyo dugaagba.<br />
      Libaaxii arag in arrintu qasan tahay waxa soo socdaana ayan kaba
      leexanayne iyaga uun ku soo fool leeyihiin. Wuxuu goostay inuu Maryan
      mar kale weerar cabsi galin ah ku qaado, waa intaasoy hadda hurudaayoo
      ay soo dhacdaaye. Safarkii marka waxba uma jiro oo kobtuubaa madaxa soo
      gelinayaa, Maryanna mar horayba maqashay bulaanka dadka walowba ay aad
      ugu adag tahay siday afka hadal uga soo saari lahaydoo waxay u muuqatay
      ruux naftu ku sii daba yar tahay. Waxaa isugu darmay baqdin caguhu la
      barareen, caqasho iyo daal, sababahaa daraaddood, dabadeedna halka ay
      fursadda lama helaanka ah ku gefto.<br />
      Waxay is tiri qaylo sii bilow intaan laguba soo gaarin amaan lagu
      dhaafinba, ha yeeshee way kari wayday. Aragtay inay qalalan tahay. Dhawr
      kol oo is daba joog ah bay isku dayday afkeeduse awood uma yeelan inuu
      qaylo ama hadalba sameeyo oo intuu kala tagey buu u ekaa mid aan
      hawshaasba layan isagu. Iyadoo laantii ku maran bay damacday dheh “Haah
      waaw, qaaq, aaa,” kumase ay guuleysan. Niyadda way ka lahayd qayladaas,
      ha yeeshee mid laanta ay haysataa maqlayso ma ahayn.<br />
      Libaaxii oo kankoonsan ayaa geedkii soo galay. Isagoo qayliyo xaruun
      isku qasaya buu haddana bootin intii itaalkiis ah soo boodey. Wuxuu
      qabsaday meel dhexe oo geedka jirriddiisa ah kumase daahine haddiiba wuu
      ka dhacay. Aad buu u cuslaa una qaraaxad weynaa.<br />
      Maryan inkastoy si walba u naxday suuxina gaartay haddana soomay dhicine
      meesheedii bay isku kaduudday.<br />
      Markii libaaxu qaylada bilaabayba waxaa diday awrtii safarka ahayde
      markaa aan waxba u jirin. Xargo adag ama hoggaamo la saantay iyadoo
      iskuna xirnayd ragga wataana awalba aad uga feejignaa dartii ayaysan
      xarga-goosane haddiiba inta mid mid loo gar qabtay qoyihiina la rogtay
      dhawr xabbadood meeshii libaaxu ka gurxamay la dul mariyey.<br />
      Intaan la ridin xabbadaha ayaa ninkii ugu da’ weynaa meeshaa waaya
      aragnimadana is bidayey hadal qaylo ah wuxuu ku yiri, “Yur, yur, yur,
      war xabbadaha hoos ha ugu dhigina bahalkee kor mariya, ha inaka tagee,
      in uusan ina ku dhaawacmin baa roone.”Markay korkiisa ka onkodday ayuu
      orod is jaray. Raggii awrta safarka ah watay inta nin iyo awr loo wada
      gar qabtay, hareerahana la iska taagay baa la yiri, “Aan u sugno oo yaan
      awrta inta waagu si fiican u baryayo la xiriirin waa intaasoo ay xarga
      goosataaye,” meeshiiba la hogtay. Waana goor bannaan meeshu walowba
      kaymo jiq ahi ku dhowaayeen. Raggu wuxuu aad ula socday daymada awrta oo
      iyadu uga indha fiiqan ugana dhega wedden ragga libaaxa
      dhaqdhaqaaqiisa.<br />
      Sidii xoon shinniyeedoo godkii laga jabsaday bay qoortoodii is galooleen
      waaga caddaadkiisana sugeen taasoo ay aad uga feejignaayeen in
      libaaxaasi wax ka halakeeyo.<br />
      Maryan bay ahayd qoftii markii xabbaduhu dhawr jeer dul mareen iyagoo
      geedkay fuushanayd laama badan ka daadshey inta dhegihii u furmeen
      awooddey inay qaylo, oohin, baroor iyo muusanno aan kala go’ lahayn
      oodda ka soo qaadday, “Waa wareey! Waa wareey! Waryaaya! Waryaaya! War
      bahalka iga dhiciya! Alla wuu cunaya! Waaw, waaw, waaw, waaw.”<br />
      Raggii safarka wataye awalba yaabbanaa ayaa sii yaabay una qaadan waayey
      qaylada meesha ka baxaysa. Nin raggii ka mid ah ayaa inta adkaysan
      waayey wuxuu isku sii daayey dhankii qayladu ka yeeraysay, isagoo
      qorigiisii oo xabbadda ka buuxaan wata mid midna hawada u quusinaya.
      Orod iyo qayluu isku daray isagoo leh “Yur, yur, yur,”nin kalaa isna ka
      daba tegay si uu gacan u siiyo kan sii ordayey.<br />
      Maryan qayladii ma ay joojine meesheedii bay ka miistay. Nimankii oo
      sidii isu daba ordaya meesha qayladu ka baxaysana higsanaya ayaa ku
      yimid geedkii Maryan ka dhex qaylinaysey. Labadoodii oo is daba
      garmamaynaya baa isa soo hoostaagay.<br />
      Geedkii Maryan markay aragtay in dad aaadami ahi hoos joogaan bay
      meeshay joogtay iska soo qaadday. Labadii nin ayaa arkay inay soo lulato
      soona dhacayso, iyagoo u wada jira bay qabta maageen. Saddexdoodiiba
      dhulkay wada galeen culayskii iyo xawligay Maryan ku socotay
      daraaddeed.<br />
      Maryan baa suuxdin dhag tiri. Labadii ninee qabtay intay yare kaakaceen
      oo jafjafteen Maryan oo suuxsanna dhan isaga dhigeen bay is kor taageen.
      Iyagoon isla hadlayn bay marna iyagu is eegaan marna Maryan eegaan.
      Dhicidaday dheceen darteed nabarro sahlan baa gaaray walowba ay mid u
      badnaayeen.<br />
      In cabbaar ah ayaa wixii sharqan, hadal qaylo ama yabaq jirayba dameen.
      Kuwii awrta hayay ayaa shakiyay oo is yiri “War nimankii ma raxan bay
      afka u galeen oo horaa loo burbursaday?”Markay waxba hubi waayeen baa
      garcaddaagii ragga ku jirey qaylo dhaamiyey, “Waryaaya war idin mee oow,
      war Cali?”<br />
      Labadii loo dhawaaqayey ee Maryan kor taagnaa awalna hadalkaba iska
      la’aa ayaa sidii raadiye awal dansanaaye hadda la daaray hadal bilaabay
      markay maqleen qayla-dhaamada iyagu u dhacaysa.<br />
      Mid baa inta qorigii hagaagsaday Maryanna ku foorarsaday yiri, “Waar
      maqal, adna bahalka ina ka eeg diyaarna u ahow anna inantaan qaadayaa.”
      Waxbana maba sii sugine inantii buu laabta u ritey. Siday u sii sideen
      iyadoo weli suuxan bay dhex geeyeen raggii kale. Markay dhigeen baa mid
      kuwii awrta hayey ka mid ahi yiri, “Oo maxaad u soo qaaddeen qofka
      meydka ah, maad u soo dhaaftaan bahalkii dilooday?”<br />
      Kii sidey baa inta yare qosol gaaban qoslay yiri, “War qoftu meyd ma
      aha, bahalna maba taabane way suuxsan tahay oo keliya. Qoftani geed bay
      fuushanayd kana dul qaylineysay. Waad iska garanaysaan bay ila tahay
      libaaxuna iyaduu hoos joogayoo ilaashanayey. Arrini waa sidane hadda
      maxaynu yeeli?”<br />
      Markaas oo kale talada waxaa sida badan yare lagu eegaa ninba intuu
      ninka kale ka waaya-aragsan yahay walowba haddana aad loo tixgeliyo
      ragannimada iyo tala-asiibka laga yaabo in lagu kala horreeyo. Odaygii
      is bidayey ayaa arkay in taladu sugeyso, ragga kaloo dhallinyaro wada
      ahaana uga wada maageen waxa ka dhihidda isagii intuu xagga iyo xagga
      eegay buu yiri, “War bal bahalka inaga ilaasha ina kama dheeree. Waxaynu
      yeeleynaa waxay ila tahay qofta da’daa ahee meeshan cidlada ah joogtaa
      way naqsan tahaye haddii wax biyo ah aynu wadannay u soo fura madaxana u
      qooya bal inay miyirsato.”<br />
      Inan ayaa boodey oo qarbad biyo ku jireen soo dhuftay. Naas buu inta
      furay madaxa kaga shubay. Maryan mar alla markii biyuhu taabteen bay kor
      u booddey qaylana af labadii yeertay, “Aaa, waaw, waaw, alla,
      alla.”<br />
      Waa la qaqabtay oo inta la soo fariisiyey la tusay inay dad la joogtee
      libaax uuna cunayn. Intay indhaha galka kasoo saartay bay hadba dhan
      eegtaa. Dharkay qabtayoo awalba calallo dhammaada ahaa baa haddana waxaa
      sii dhammaystiray qarda-jeexii, hirigihii caawa markay ordeysay la
      horaysay iyo geedkay hadda iska soo tuurtay oo sii luufluufshey.<br />
      Sidaa daraaddeed lama oran karo dhar bay qabtaaba. Iyadoo sida u suxud
      la’ oy hahayaan aad iyo aadna ay u fiigsan tahay baa libaaxii oo
      quustay, maadaama waagii ku caddaaday, aadna u xanaaqsan kayn aan sidaa
      uga fogeyn ka yeeray, Maryan markay maqashay libaaxa cidiisa bay inta
      kor u boodday iyadoo qaylinaysa nin horteeda taagnaa saloolatay iskuna
      duubtay. Ninkii baa qabtay oo si qabow u yiri, “Walaal, waxba ha cabsan
      libaaxii cararyoo waadigaa arkayee, harraad ma ku hayaa, biyase ma
      rabtaa?”<br />
      Markuu intaa leeyahay waxay leefleefeysa biyihii horay madaxa looga
      shubay dardareerkoodii oo meelo afka u dhow marmaraya.<br />
      Iyadoo weli sidii ninkii u fuushan, sidii u yahay laantii caawa
      caymisay, bay, “Haah, oo biyo waarabaa,” dheh istiri. Hadalkii baase ka
      soo bixi waayey. Intay hadli lahayd bay madaxay ruxdo “Haah” tiri.
      Biyihii baa afka loo saaray. Qurquray labada dhaban qabsatay. Markaas
      way fadhidaa.<br />
      In cabbaar ah markay ka gowgowsiineysay ayaa odaygii ka qabtay oo yiri,
      “Ka joojiya marka, mar kalaa la siin doonaaye, yay ku biyoraboone.” Laga
      soo qabanayey maahee hunqaacay soo deysay aan biyihii madoobaaye ay
      cabbeysay la tarrixin.<br />
      Madaxa ayaa la qabtay. Nin ragga ka mid ah ayaa inta go’iisii sare biyo
      ku qooyey madaxa u saaray. Neeftuur sidii ruuxmaratoon soo orday bay
      kala goyn weydey. Nin kale ayaa isna inta go’iisii sare iska soo
      xayuubiyey huwiyey si uu cawradeeda ugu asturo.<br />
      Intii meesha la joogay baa qorraxdiiba soo baxday. Mar labaad baa
      biyihii la siiyey ka dib markii si fiican loogu luqluqay. Haddana markay
      cabbaar cabtay ayaa laga qabay. Gabiday hoos u rogatay sidii iyadoo
      hunqaaco isku celineysa. Iyadoo go’ii la huwiyey isku dadeysa bay hoos
      isu eegtay markaasay garatay inay hore u qaawanayd.<br />
      Miyirkay miyirsatay darti bay xishood halkaa ka bilowday odaygii baa
      arkay inay ladnaatay markaasuu isagoon wax hadal ah oran inta awr soo
      fariisiyey fuuliyey meelahay qabsan lahaydna tusay. Si qarsoodi ahee
      Maryan ayan garan ayuu raggii kale u yiri, “Ina mariya waxba hadda ha
      waydiinninee.”<br />
      Safarkii baa halkaa ka garqabtay iyadoo awalba la watey awr aad u
      dheereysa. Si siibasho ah ayaa loo socday. Qorraxdii ayaa soo
      kululaatay. Odaygii ayaa eegay Maryan oo si hurdo u hayso inay ratiga ka
      dhacdana u dhow. Awrkii ayuu joojiyey. Intuu jilibka u laabay buu ka
      dajiyey. Inay qof adadagee socon karta tahay markuu arkay buu in biyo ah
      intuu siiyey ku yiri, “Hadda waad socon karaysaa bay ila tahay.”<br />
      Intay qosol xishood iyo naagnimo ku jirto hoos ula gabbatay wajigana
      dadabtay bay tiri, “Haa waa socon karaa maahee waa ordi<br />
      karaa.”<br />
      Odaygii intuu gacanta qabtay buu dallad uu sitay hooskeedii wax ka
      wadaajiyey. Maryan markaa iyadaaba ka dheereyneysay baad mooddey dadka
      intiisa kale. Wax la sii dhadiiqeeyaba, qorrax­dii baa harkii isku
      taagtay. Loogamase jimcine socodkii xalay baaqday baa in la kaabo la
      rabaa awrtana loo nixi maayo wax saaran oo aan durfi ahayni ma jirin
      hadday rara gubyoon lahayd.<br />
      Markii qorraxdii dhankay ka soo baxday mooyee dhankii kale u foorarsatay
      milicdeeduna mid geeri ah tahay ayaa lays wada eegay. Inta geedo
      waaweyne meel cawr yar lehna ka dhow la eegtay baa reeryadii saarnayd
      inta laga furay la seetaseeteeyey. Geed harac ah ayaa inta laysku kala
      tuuray waxaa la karsaday shaah. Shaaha ka hor waxaa laga sii laacay
      hilbo caata ahee la sitay (solay).<br />
      Maryan qaybteeday ka qaadatay. Iyadaa shaaha karisay. Gallad bay iyada u
      ahayd. Niyaddeeda farxad ayaa buuxisay, waxayna is lahayd magaalada ayaa
      tagi doontaa, iyadoo dheg ay ka maqashay mooyee aan weligeedba arag meel
      magaalo tahay iyo si looga nool yahay midna.<br />
      Raggii indhuu is wada geliyay, Maryanse farxad, raynrayn iyo niyaddeedoo
      wax is tustuseysay daraaddeed ayaa hurdaba ka imaan weyday.<br />
      Maryan oo sidii u fadhida ilna aan is gelin ayaa odaygii indhaha kala
      qaaday. Haddiiba si bootini ku jirto intuu isu taagay buu awrtii
      daymooday. Maryan baa iyana intay istaagtay tiri, “Ma soo dabaa
      awrta?”<br />
      Odaygii baa inta qoslay yiri, “Allow ha ku celin. Iska fadhi heedhe
      harkaaga anaa soo kaxaynayee.” Horay intuu u sii dhaqaaqay, awrtiina
      haddiiba isku soo xiriirsaday raggii kaloo weli hurdana kor keenay buu
      qaylo hees rarmo oodda ka qaaday.<br />
      Raggii kalaa wada boodey awrtiina horay heeryada kaga boobay. Muddo
      saddex daqiiqo ka yar ayaa inta lagu bogay haddi­iba horay loo bushin
      tuurtay, toobiyihii baa carraabo ahaan cagta loo saaray.<br />
      Odayga oo isagu diiddan in Maryan la waraysto maahee ragga kaloo
      dhallinyarada ahi aad bay u jecel yihiin in iyada la xog warsado lana
      weydiiyo waxay tahay, meeshay ka timid, sidii bahalku ugu yimid amay
      geedka uga fuushay. Odaygu aad buu u hortaagnaa waraysigaas oo wuxuu is
      leeyahay iyaduu wax yeelayaa maadaama baqdintii weli ku jirto, qof yarna
      ay tahay. Hadday iyagu warsan lahaayeenna isagay ku ixtiraamayeen
      maadaama uu yiri, “Yaan intii mudda ah waxba la weydiin qoftaas.”<br />
      Awrta oo caddaysimo aan wax ka duwaneyn, iyadoo ahayd mid dheerayn iyo
      xoogba loo soo saantay, rag wada gaamuraye xoog lihina gar hayeen
      darteed ayay Maryan aad ugu adkaatay inay la qabsato, markii si looga
      go’aba orod bay hoosta ka xaddaa. Kucle ayay reerka kula socotay.<br />
      Carraabadu waxay ahayd mid cagaha lagaga gubtay. Qorraxdu aad bay u
      dheerayd. Golcas weliba kaliil joogtee abaar tumaysa ee hongorraha iyo
      hanfiga ka soo baxayaa yihiin kuwa lagu aqdee dad horay u wada eeday,
      bay ahayd.<br />
      Maryan oo daalka iyo diiftii horay u soo halakeeyay wax weyn u dhimayaan
      socodkeeda yareena intii itaal ah is tiilaysa ayaa dantii, wax la sii
      dusma-dusmeeyaba, u been sheegtay, runina run gayeysiisay. Marka laga
      reebo go’ii saaka lagu dadey, Maryan dharkay qabtaa waa maro midab lehoo
      si ugu marmaran qaarkeeda sare ahaanna way garraarsanayd dhexda marka la
      soo dhaafo waa faraqyo ama haylo si is dhaafdhaafsan u jeexjeexane aan
      waxba cawrada u qarinayn. Kaba ma qabto, oo cageheeda waxaad mooddaa
      geed jilfaystay, meelo badanna dhiig ayaa kaga yaal ka soo dareeray
      jirkeeda ka sarreeya markii geeda xagteen.<br />
      Intay isku duuduubaysayee ay is lahayd go’ii la siiyey isku astur ayuu
      inta xayiray socodkii ama dheerayntii ka curyaanshay. Way iska
      dhaqdhaqaaqeysay oo waxay ku mintideysay inaan laga tagine way
      garsanayd.<br />
      Odaygii ayaa arkay inay liicsan tahay markaas ayuu awr inta arrumay
      dusha uga tuuray. Inkastuu u dhaamey haddana raaxa ma lahayne reeryo
      caws ahayde saarrayd darteed ayaa meel kasta ka xagatay. Awrku gura ma
      layne siday faras fuushan tahay ayay reeryada dusha kaga fadhiday. Waxaa
      intaa dheeraa, iyadoo awrkuna ahaa mid aad u tallaabsanayee waxa saarani
      ruxmanayaan iyadoo iyaduna la ruxanayso.<br />
      Maryan meelo badan bay reeryadu ka xoqday oy aad uga xanuunsaneysay, ha
      yeeshee, iyadoo naagnimo ku jirtay darteed ayey ka xishootay inay
      tiraahdo meeshani waa igu dhib. Dhiig ayaa bawdyaha meel ka mida ka
      yimid. Inay kuurkuursaneysee dhibban tahay ayaa waxaa arkay odaygii oo
      mar kasta isha ku hayey iyada. Wuu fahmay dhibta haysa. Intuu joojiyey
      awrkii oo gogol uu wataye naagtiisu u soo duubtay, buste iyo barkin, oo
      ugu hagaajiyey meeshay fadhiday buu yiri, “Ku fariiso.”<br />
      Maryan baa inta meel raaxa miiran ah salka saartay neef weyn fu’ soo
      siisay iyadoo hadalkiiba ka xishootay iyo inay mahadsanid tiraahdo.
      Loogama jimcine waa loogu cayntaariyey. Iyadoo sidii dabaysha loo
      nuugayo aanna lays dhuganeyn ayaa qorraxdii godkii gashay. Raggii ayaa
      qoryohoodii intay soo wada rogteen waxay fiirfiirsadeen sida xabbado ugu
      jiraan. Waxay isu diyaarinayeen habeenka dumey iyo dugaagga soo fool
      leh. Carriga la marayaa wali waa carri libaax dool ah sida badanna aan
      lagaba waayin isagoo aroor, fulitaan ku maraya ama xoolaha ceelasha ku
      sii jeeda ama ka soo jeeda jeeqaaqaya amaba dad iyo duunyaba wax baylah
      ah meelahan ka raad goobaya maadaama ay jiilaaladii marane lays wada
      dhaafayo.<br />
      Awrtii baa inta dib loogu laabtay xiriir xirkii loo wada adkeeyay raggii
      awal wada socdeyna inta is qaybsheen, baa qaar badhan horay iyo gadaal
      laga kala maray iyadoo sidii biyo qar ka dhacaya socodka tuuryaa
      laysnaysa.<br />
      Odayga gar caddaaga ah ayaa awrta gar haya. Qorigiisu degtuu u saaran
      yahay isagoon wax u dhimmanayn waana kuwa darandooriga u dhaca. Wuxuu
      kaloo sitaa oon ragga kale wadan tooj lix qaad ahee meel dheer wax
      lagaga ifin karo.<br />
      Maryan waxay saaran tahay ratiga odayga awrtana u horreeya isagoo la
      biday inuu yahay kan ugu dheereeya uguna hayinsan.<br />
      Inkastoon la wada hadlin, meel lagu wada hadlana aan la joogin waxaad
      mooddaa in raggii Maryan badbaadiyey iyo odaygu yare isku riixayaan. Oo
      odayguna hadda iska dhigayo qofuu isagu wado, iyaguna badbaadinteedii
      tirsanayaan. Waxaa intaa raacda odayga oo ah nin degmada laga yimid laga
      xushmeeyo oo nin karaameed ah.<br />
      Maryan may fool xumee intii gabar Soomaaliyeed qurux badan tahay ayay
      qurux badnayd. Dhibaatada kaliyee haysey waa diif xunoo ka muuqatay
      markaa la joogey, iyadoo horay u soo weydey korriimo dheellitiran oo
      laftay u dhalatay lixaad u la’.<br />
      Odayga dhaafoo labada inan ee badbaadiyey Maryan ayaaba laga yaabaa inay
      isku laadaan oy dhexdooda ka aloosanto. Odayga naftiisu si weyn buu
      meesha isugu tirinayey iyo inuu ama cid siisto ama isba wax iskaga dayo,
      inkastoo uu mar da’ ahaa mar kalena xaasas badan ahaa Maryan way yar
      tahay rajada laga qabayna waa markay karto oo inan noqoto.</p>
      <p>-II-<br />
      Wax la sii dalalagleeyo oo hadba karin laga sii duso sanna laga
      laabtaba, goor dambay habeen bar tahay ayaa la soo galay Magaalo ku
      sheeggii loo soo socday. Waa magaalo aansidaa u weyneyn. Nal may laha,
      dariiqyo laami ah iskaba daa, badiba guryeheedu waxay ka dhisan yihiin
      dhagax, dhoobo ama qoryo aan hab wacnayn. Dariiqyada magaaladu waa
      dhagxan iyo habaas miiran, jiingadda goâ€™an, jaqafka daasadda ama
      weelka gorofka ah, qoryaha jajaban dartood qofkii iyadoy habeen tahay
      dariiqyadaa mar is yiraahda waa ku kufayaa. Waa ma dhacdo in qofaan wax
      ifsanayni ka nabad galo turaanturro iyo kufid ama dhaawac addimada hoose
      ka gaara. Dadku sida badan toojaj ayay qaataan oo mar alia markii aasku
      madoobaado ayaa magaaladu waxay u ekaataa cir aan daruuro lahayne
      gudcura meel kastana xidko ka bidhaamayaan.</p>
      <p>Waxaa sida badan la ifsadaa faynuus ama batarmakis inkastuu yar yahay
      kuna kooban yahay inta u ladan meesha. Dadka intiisa badani waa faynuus
      waxay ifsadaan walowba ay jireen dad bada- noo iyagu waxba aan ifsane
      mugdigooda muquurta, gabbalku mar- kuu dhacana sidii gorayo gabbal u
      dhacay isugu soo ururagoobtay ku hoydaan. Waxaa yare la roon yahay
      markii dayax jiro.<br />
      Magaaladu waxay lahayd dukaamo aan badnayn, waxayaallina sidoo kale
      intay yaraayeen haddana noocya xumaayeen (waa alaab dibadda ah),
      Makhaayado sida badan laba jeer wax laga cunaa way jireen-manay badnee
      aad bay u koobnaayeen intay nadaafad yaraayeen bay haddana dhaqan
      xumaayeen.<br />
      Saacaddu markay gaarto 7:30 magaaladu way seexan jirtay dhammaan, aan
      ahayn ruux qarraaf, xan ama hawlo kaloo gaar u socda.<br />
      lyadoy xaajadu sidaa tahay oo kol hore laga seexday, mid mid meelahaas
      miraafaya mooyaane, ayaa awrtii safarka ahayde Maryan siddey soo gashay.
      Nimanka safarka wataa magaalada way kala yaqaaneen oo waa kaliyoy
      adduunyada kala xiriiraan. Wax- bana dhib kalama kulmine, mar alia
      markii la soo galay ayaa nin waliba inta Awrkiisii xiriir furtay la
      aadey cidduu yiqiine dantu ugu guntayneyd. Intaan la kala harin ayaa
      odaygii garwadeenka iska dhigayey yiri, “War aynu berri subax iska war
      hello si aynu isu ogeysiinno waqtiga ambabaxa in aynu dhaqsannaa waa
      lama hur- aan bay ila tahaye.”<br />
      Inamadii mid ka mid ah ayaa istaagay Awrkuu gar hayeyna joojiyey oo
      yiri, “Waa lama huraan taasi oo adaannuba bal berri kuu iman doonnaa,
      maxaa yeelay, adaa suuqa naga badiya, reer magaalkuna sidaadba ogsoon
      tahay waa tuugo aan kuu naxayn, ama aqood ama ha aqoone.”<br />
      Intuusan hadalkii dhammaysan ayaa midkii kale inta qosol beenle kajan ah
      qoslay wuxuu yiri, “war waa in la dagaallamo oo kolley waa layna
      dhacayaaye aan ugu yaraan yaryarayno dhiciddaas.”<br />
      Odaygii baa yiri, “taasi shaki ma lehoo waxaa u daliila magaal- aduba
      maxay ku dhisan tahay sow waxay reer baadiye ka dhacday</p>
      <p>ma aha. Meeshan warshado kamafurra, beero ma laha, bansiin ama
      macaadiin kale kama qodna, waxa kaliyee magaala ka dhigay ilaa iyo
      maantana ay u jirtaa sow dhaceenna ma aha. Balse ha la iska war hayo oo
      berri aroortii aynu isugu nimaadno makhaayadda cury- aanka ee afka
      madow, waana in aydinaan waxbagadin ilaa meelaha inta galgallo bal wax
      kala ogaanno; intaa iyo habeen wanaagsan.”<br />
      lyadoo meesha marka lagu kala dhaqaaqay magaalada dhex- deeda ahayd,
      ayaa Maryan oo indhawaaleba sidii magaalada loo soo galayba ka
      yaabbanayd daaraha ama dhammaan guryaha dun- dumooyinka iyo gabiyada ama
      boholaha iyada ula ekaaye magaalÂ­ada lagu sheegayo. Waxay aad ula sii
      yaabbanayd ifafka batarmakisyada oy is leeday, “dadku armay is gubaan,
      mise waaba wax kalee dab ma aha.â€<br />
      Maryan weli waxay saaranayd ratiga guudkiisa. lyadoo yaabka iyo amakaagu
      ku sii badanay ayaa odaygii ratigii hoggaansaday. Goobtuu u socday ayuu
      tagey. Waa rneel bannaanoo guryo dha- wroo carshaan ah hortooda.
      Haddiiba inta arrumay oo Maryan soo dajiyay ayuu heeryadii ka rogey.
      Intuu kiciyey oo yare sii taxaabay buu meelaan fogeyn inta fariisiyey
      dabar iyo .qarqaarsi isugu jabiyey. Heeryadii iyo jawaanno maran buu
      inta dhinac isugu dadey wuxuu u soo dhaqaaqay dhankii guriga.<br />
      Maryan iyadoo goâ€™ii isaga ahaa hullaaban aadna meesha uga cabsanaysa
      bay sidii roob xoog lihi hayo dhaxanna u goâ€™aysa inta isa sii
      duuduubtay meesheedaa iyadoon wax dhaqdhaqaaqa muuj- ineyn sidii jirrid
      qallalane meesha ku taal taagnaatay. Indhahay wax ka eegeysay oo kaliya.
      Jirkeedu inkastuu aad u daallanaa una baah- naa dhaqdhaqaaq, fadhi iyo
      jimicsi badan haddana sidii dhulkay taaganayd cunayo ayay meel kasta ka
      cabsaneysay. Waxay ka cabsaneysay xitaa in la yiraahdo “maxaad meesha u
      taagan tahay orod ciddiinnii aad!â€<br />
      Odaygii baa guri garaacay waana laga furay oo inta lagu soo boodey kor
      loo qaaday. Qofka odayga qadayee rayraysanaa waa qof haween ah. Farxad
      dheeraad ah ayaa qofkaas ka muuqatay. Markii cabbaar laysku dhegganaaye
      hadba dhan laysuladildillaam- ayey ayna mar dambe odaygiiyo weli gacanta
      haysta naagtii wuxuu dib u soo daymooday Mayan oon weli ka dhaqaajin
      cageheeda meeshay dhigtay markii odaygu Awrku ka soo dejiyey. Uu soo</p>
      <p>daymoonayey maahee, islaantii isaga ku dhegganayd ayaa dareen- tay in
      cidi isaga la socotay dibna uu u daymoonayo. Markaasay intii qof naxo
      naxday oy istiri, maantaaceebowday, bay dhankii guriga u sii booddey.
      lyadoo guriga ka soo jeeddoo is qarinaysa bayte, “ma cid baa kula
      socotey! alia ceeboobey!â€<br />
      Odaygii intuu qoslay buu yiri, “Maxaad ku ceebowday ma ceebaa haddaad
      odaygaaga dhuunta ka gashid, sowtan laysku keen ogyahaye aynu isu
      dhaxno?â€<br />
      “Iga daa caawaan ceeboobaye! Lillaahi cid miyaa kula socotay, run ii
      sheegoo!â€ bay tiri.<br />
      Odaygii intuusan u jawaabinba dib ayuu isu soo rogey oo Maryan intuu u
      yimid, isagoo garanaya waxa haya, gacanta soo qabtay. “Adeer, ina
      keen,â€ odaygii baa yiri.<br />
      Maryan way raacday, socodka way garan laâ€™ayd sheex baqdi- need darti.
      Intiiba wuxuu geeyay gurigii oo faynuus ifinayo. Gurigu waa guri aad u
      qurux iyo dhaldhalaal badan markii Maryan loo eego, maxaana iska leh
      odayga. Afada meesha joogtee hadda ku dhegge- neyd isagaa qaba. Isagu
      waa laba reerre miyi iyo magaalaba deg- een, tan dhawaan buu guursadey,
      welina carruur may dhalin. Miyiga mid kalaa u jirta ad u daâ€™ weyn.
      Carruurtiisu ma yara waa ilaa toban iyo sagaal. Naaga badan buu furay
      ilmahana badi dhalay. Haddase wuxuu aad ula hayaa minyarada cusube
      dhawaan soo- galka ah. Danta ugu weyne uu Maryan ugu mintidayey wa
      isagoo rabey inay u adeegto afadiisan.<br />
      “Haye caawa gabar baad ii waddaaye. Allaylehe gabar waan u baahnaa. Ma
      kuwaad dhashaa mise waa cid kale?â€ Afadii baa tiri “Ama anigu aan dhalo
      ama cid kale ha dhashee kolley haddaad ciidan heshay sow baraare kuuma
      ah? Anigu iskiin barimaayee, idinku is barto waydinkaas, taan aad uga
      dardaarmayaa waa inay xannaano wacan iyo daryeel heshaa, ayan ahayn
      raggaan isku dillaye ku kala dhimmannay bay aadi doontaa,â€ Odaygii baa
      yiri. Afadii baa waxay ka shakiday isku-dilka iyo wuxuu sheegayo, wax-
      base may sii weydiine cuntay soo diyaarisay. Intay marmareysay bay mar
      uun Maryan inta isa soo dul taagtay tiri, “Haye adigu magacaa?â€
      “Anigaa?â€ baa Maryan dib u waydiisay. “Yaad u malay- naysaa inaan
      suâ€™aasha weydiiyey oon adiga ahayn?â€ Afadii oo yare ilka caddaynaysa
      ayaa tiri.</p>
      <p>Odaygu markaa musqushuu jiraa oo maba joogo. lyadoo aad u sheexaysa
      gebidana hoos u rogeysa bay tiri, “Aniga Maryan baa lay
      yiraahdaa”.<br />
      Meeshii baa casha la soo dhigay. Maryan baa intaqayb la siiyey la yiri
      cun. Sheex darti ayay cuni weydey in mudda ah. Ugu dam- baystiise
      cuntay. Dhibaatada ugu weyneydse waxay ahayd markii saxaro gabatay oy
      garan weydey si ay yeesho. lyadu musqulaha ma taqaan iyagun ma ay garan
      oo uma tilmaamine dantooday ka wat- een. In la seexdo markii la maagay,
      oy Maryan in xaajo dhabqi doonto, haddayan banka aadin aragtay ayay
      xanuun isku ridey oo illeen way garanaysaa in dhibaato ka imanaysee is
      tiri iska moos. Inkastoy aad u cabsanaysay neeftuurkeedii ayaa mar dambe
      odaygu dareemay; intuu u yimid buu weydiiyey in xanuun hayo. Arag in si
      kale loo hayo maadaama ay ahayd qof baahan cunto badanna cuntay horayna
      u soo qaatay. Intuu faynuus qaaday buu tusay musqishii iyo siyaabaha
      irdaha loona furo loona xiro.<br />
      Waxba may galine sidii qof geli doona bay inta madaxa u rux- day
      meesheedii ku soo noqotayoo wax seexanaya iska dhigtay. Odaygii wuu iska
      seexday. Maryan mar alia marka is tiri malaha la seexay bay oodda
      jabsatay, iyadoo meelay ku saxarooto adduun weynaha ka baadi goobeysa.
      Musqusha la tus, ha yeeshee, uma qaadan inay run tahay, oo waxay is tiri
      (waaba aqale sidee baa loogu saxaroon karaa.)<br />
      Iridda markay ka baxday bay orod is xaabisay iyadoo baaddiye iyo meel
      cidlaâ€™ ah goobeysa. Waxay ogsoon tahay in hadday oroddo oo oroddo ay
      ugu dambaysta magaalada ka bixi doonto waxay ororddaba siday filaysay
      noqotay, taasoy ban cidla ah u baxday.<br />
      Kaligeed maahee magaaladuba aad bay banaanka hareeraha ka xiga u
      isticmaashaa, guud ahaanna Musquluhu way ku yaryihiin. Markii roob
      daâ€™o geedaha ama cawska magaalada dhinacyadeedu aad bay u baxaan una
      tanaadaan, jiridda iyo caafimaad xumada ka imanaysa laysma
      weydiiyo.<br />
      Maryan waxaysan meesha keensan inkastoo lagaga weyna inay guriga soo
      garan doonto iyo in kale, goor damboy ladan tahay ayay dib u soo
      laabatay iyadoysan sumad iyo tilmaan midna u kala</p>
      <p>lahayn magaaladu. Isku mid, midab, malluu g iyo magac bay gury- uhu u
      wada lahaayeen. Habowgii hore mid kala xigay oo Maryan mar kalay gacan u
      baahatay. Magaalada har eeraheeda dhurwaa iyo libaaxba waa laga helaa.
      Dhanay magaala.dii ka abbaartay garan wayday. Wax kale iska daayo sinaba
      u garan mayso meelahay soo martay. Dhaxani may jirto kuleylse waa j.iraa
      oo waa kaad cirku kacaansanaa. Daruura biyeysani waa buuxaan qaar
      ayuunba ka hillaacayaa.<br />
      Intuba inta ka dhaqso lehe, Maryan oo siddeeddii yaabban; meel bannaana
      taagan iyadoo is leh haddaad guryahan ku dha- waatid armaad dembi ka
      gashaa ayaa cirku soo gootay isagoo yalka, hillaaca iyo onkodka ama
      madkaraba-shaduu turayaa wax kale yihiin. Dhibicda ka dhacaysa xooggeedu
      wuxuu wax yeelayaa dhagxantiyo cidda naf cidla u taaganna iskaba daayoo.
      Cirkii wuxuu daâ€™ayey muddo dhowr saacadood ah isagoon kala go’ lahayn
      dabayl dhaxan beergooyo ah wadataana u dheer tahay.<br />
      Maryan iyadoo dhibicdiina dusheeda ku tagtay dhaxantiina ku cashaysay
      walowba ay weli dhacayso ayay qabow galay iyo iyadoo awalba aad u itaal
      darrayd darteed waxay bilowday inay kalyaha ka booddo, ilkeheeduna sidii
      dawaar qof toli yaqannaa shubayo u ciyaan afka iyo sankana duuf iyo
      dhareer ka shubto. May garan guryahay gabbaadso oo wayba ka baqday. Way
      togantey oo sidii gurma goâ€™an kol hore qallaley waxay ku qodbanaatay
      goobtay caawoo dhan taagneyd.<br />
      Magaaladu way huruddaa, dadyow inta gurigu ku darrooray ama biya u soo
      galeenoo iska asturaya mooyaane.<br />
      Odaygii iyo afadiisii baa markii dabaysha xoogga lihi dhacay- say waxay
      dareemeen irridda furanee is garaacaysa. Afadii baa inta soo kacday
      aragtay irridda. Way fahantay in yartii maqan tahay waxa furayna ayan
      tuuga ahayne iyadii baxday tahay. Waxay ka gaabsatay inay ninkeeda u
      sheegto iyadoo is lahayd wuu daallan yahaye waxba ha dhibin
      darteed.<br />
      Maryan iyadoo sidii u leeleesan goobtiina taagan ayaa waagii dusheeda ka
      beryey wadaaddadii addimayey ayay mooddey dad isu qayshanayee iyada
      baadi goobaya. Waagii bariyoo la soo wada</p>
      <p>dardareer. Dadka meelaha marmarayey way arkayeen Maryan waxayse u
      haysteen inan yaroo dab iyo wax la mida dooneysa. Mar dambaa naag dhawr
      kol taagnida Maryan isha ku dhufatay guri- geeduna meesha yahay yare
      shakiday oy istiri qofka maxaa meesha ku dhidbay. Haddaba way la ahaan
      weyday inay inta u timaaddo wax weydiiso.<br />
      Maryanna meeshii ka dhaqaaqi weydey oo wayba togtogantay mabana dhaqaaqi
      karayso ilaa ama la qaado ama la diiriyo, naagtii aragtayna u iman
      weydey. Dadyow kalaa iyana arkay qofkan meesha ku dhidbane aan
      dhaqaaqayn.<br />
      Mar dambe, inkastoon weli lays weydiin ayaa naagtii dadka u hor aragtay
      intay soo dhaqaaqday Maryan u timid. Intay isa soo agtaagtay bay tiri,
      “Haye gabadha, bal iska warran, xanuun miyaa ku haya?â€<br />
      Maryan in yaroy indhaha wax ka eegayso mooyaane dhaqaaq iyo hadalba waa
      deysay. Naagtii baa waxay aragtay in qofta la hayo si kastaba ha loo
      hayee. Aragtay inay tahay qof baadiye ka yimid; weliba mid fog oo
      dharkay qabtiyo saansaankeedaa laga gara- nayaa. Naagtii intay yare
      naxariiso is tiri bay damacday gacanta qaboo inta meel fariisisid wax ku
      qabo. Ay qabatayba waxay dar- eentay siday u qabowdahay una dhaxamaysan
      tahay. Intay isku duubtay bay u garab gashay dhankii gurigeedii. Meel
      bay intafari- isisay shaah kulul faraha ka saartay.<br />
      Maryan oo gacmeheedu dhaqaaq gab ku dhow yihiin xanuun dheeraadna ka
      tirsanaysa ayey fadhigii la fariisiyey shaahii qabso maagtay markaasuu
      ka fara baxay. Aad buu u kululaa, kubabka iyo caguhuna kaga daatay,
      msrkaasoy wax dareentay. Naagtii ayaa inta aad u naxday waxay la soo
      carartay Sonkor iyadoo meeshii shaahu kaga daatay ka marmarinays. Awai
      bay nabarro iyo xagtimo tiro badan meeshaas ku lahaydoo dhaawaceedu ma
      yarayn.<br />
      Mar labaad baa shaah loo soo shubay oo looma sii deyne inta loo qabtay
      la cabsiiyay. Waxaa kaloo agteeda la soo dhigay burjika- dii reerku
      quraacda ku karsanayey si loo kulaalsiiyo dhiigguna ugu diirsamo. Waxaa
      yaab lahaa duufka sanka ka daâ€™ayey badnaantiisa iyo sidii qabowgu ugu
      tagaye ay u gariireysay. Mudday qaadatay nolol ku soo celinteedu,
      inkasta oo wax nolol la moodey ku soo</p>
      <p>noqotay, waxaa dhacday inay humbuluuluqday hurgunna asiibay. Waxaa
      taa ugu wacnaa iyadoo oogadeedu aad u wasakh badnay- doo ayan muddaba
      qubeysan laga baayee dhalatayoo in ayan Maryan roob mar uun ku daâ€™a
      mooyaane ayan qubeysanin iyadoo jirkeedu tabar gabay, iyo weliba nabarro
      iyo dhaawac horoo qarfa- dii iyo oodday soo jibaaxday gaarsiiyeen
      qabtay.<br />
      “Alla tani mid nool ma aha way dhimane yaa u dadoo aan la doonaa!â€
      Afadii soo qaadday baa tiri!<br />
      Maryan way maqlaysaa hadalka iyada u dhacaya, markaasay iyadoo gocanaysa
      dhibaatooyinka horay u soo maray bayan had- dana ugu muuqan meel ay wax
      katiraahdo iyo cid sidaa uga bihinbi- haysa dhibta haysata. Aragtay inay
      xabaal mariwaa tahay-Qadarro badanna ka soo noolaatay, sidaa daraaddeed,
      iyada waxa naagta ka nixinayaa dhib sidaa u weyn lamaba aha. Markaa
      intasi walba naftii ugu soo noqotay bayan wax sidaas ah tabanayn, aan
      ahayn qalada magaalada ay ka qaloonayso xanuunka dabku gaarsiiyey iyo
      ciirsi laâ€™aanta la soo gudboonaatay, inkastoo cid allaciddii kaloy la
      kulan- taaba u dhaanto aayadeedii bahalaha siisay.<br />
      Xanuunkii baa marba marka ka dambaysa ku soo kordhayey, ilaa ay
      cagihiiba dhulka dhigi weydey oy sidii ruux curyaan ah meel iska
      qotonsatay. Waxay soo baxday yatiin isha uun ka mirigsi- inaysa. Reerkay
      la tiil may ahayn rser sidaa ula socda faaâ€™iidada daaweynta iyo la
      dagaallanka jirrada. Iyo weliba iyagoo Maryan u arkayey qof aan sidaa u
      sii ridneyne micna daran.<br />
      Maryan muddayan hadalin baqdin iyo sheex dartii. Dhibaatana waxa timid
      markay sidii horayba u dhacday musqul u baahatay. Aragtay inayan socon
      kareyn, danina ayan kafursanayn inay ciidan gacan qabtee ifka geeya
      hesho, walowba ay aad u fiigsanayd afadii horayba u soo kaxaysay ayaa
      ilaa iyo markaa aad isugu taxaluji- naysay bal inay u qabato ugu yaraan
      waxyaalahay tabanayso. Had- daba wax bay weydiisaa. Inay cunto rabto,
      biyo, dhaxani inay hayso.<br />
      Maryan meeshay reerka ka deggeneyd waa meel aad u rasanoo qashin badan,
      had iyo goorna aan digaag fagta, dabacaddeeye cayrsanaya iyo mukulaalo
      laga waayin, waa meel u dhexeysajikada iyo guriga intiisa kalee balbalo
      ah, labasaddex jiingadoodnasaaran</p>
      <p>yihiin; markii reerku marti qaad qabo iyadaa sida badan wax lagu
      karsadaa oo had iyo goorba waxaan laga waayin dambas, jaqafyo iyo
      waxyaalo laysaga tuuro.<br />
      Maryan baa inta adkaysan weyday, iyadoon wax hadal ah oran sidii meesha
      loo dhigay, waxay tiri, “Eeddo, wax ifka ii garabgalaan rabaa xaggee
      baase loo if tagaa?â€<br />
      Islaantii awalba xannaaneysay ayaa markay aragtay inay had- layso inta
      faraxday oo soo booddey si fiican u maqashay hadalkay leeday. Waxba umay
      kaadine intay kor u soo hinjisay bay u garab- gashay xaggii musqusha.
      Islaantu waxayan dhab u fahmin ujeedda- dii weyneyde Maryan lahayd ee
      ahayd “xaggee loo if tagaaâ€, isma ay lahayn qoftani musqusha ma
      taqaan.<br />
      Waxay sii walwaasho iyadoo raadka meelahay dhigto dhacaan ku sii
      dhaafaysa ciid iyo wasakhna ka sii qaadanaysa ayaa ugu dambeyn.<br />
      Maryan waxaa lageeyey meel, musqul loo yaqaaneqof yaroo dusha ka furan
      ah, dhererkiisuna uunan sidaa u ridneyn. Waa ciriir dar- biyadiisu soo
      kooban yihiin, qof dibadda joogaana hadduu maago inuu soo hanqaloocsado
      ay u sahal tahay aragtida waxa gudaha yaal ama jooga. Afadii Maryan
      sidday iyadoo is leh way garanaysaa isticmaalka goobtaas bay markay ku
      hubsatay gudaha Maryan dibadda isaga baxday.<br />
      Maryan oo dhinacya badan laga hayo oo musqushii ama qolkii yaraaye aan
      dedneyn, godkuna ka dhex qodnaa, dhex joogta is aragtay. lyadu dareentay
      in wax meesha loo keenay ay tahay if-tag, mase ayan garan habka loo
      isticmaalo. Dhinacyadey eegeegtay. Waxay aad isugu dayday inayan gafine
      sida loo baahan yahay ay yeesho. Cabbaar bay kafirirsanayd. Waxay
      indha-indhaysayba mar uun bay dareentay godka qolka ka qodan. Way
      daymootay oo inta aad u sii qooraansatay indhaha ku sii fagiijisay ilaa
      madaxa kala soo booddey bay tir”Hah weynaa, reerku meesha ma wax bay ku
      qurun- sadaan, mise waaba ceelkay ka cabbaanoo ka biiroobey. Dhan ay wax
      yeesho iyadoo garan laâ€™, dad kalena meesha in muddo ahba sugayeen, baa
      afadii meesha geysay inta shakiday waxay damac- day inay albaabka ku
      garaacdo mise maba xirnoo waa siday iyadu hore ugaga tagtay waysoo
      riixday. Ay taabanaysay maahee wuu u furmay.</p>
      <p>Si lama filaan ah bay dalaq ugu soo tiri mise darbigay horay ugaga
      tagtay bay weli ku tiirsan tahay. Afadii aragtay inay weli qayirsan
      tahay, markaas ayay wax dareentay, maxaa yeelay iyadi- iba reer baadiye
      dhagxanta ka madax adag bay ahaan jirtay inkas- tooy markan inta
      noloshaa deysay ay markaa is reer magaaleynaysay. Sidoo kalaa dhibaato
      uga soo martay la qabsiga nolosha magaalada.<br />
      Tilmaan hufan inta siisay oo welibatusaale meel mara farahaka saartay
      bay u soo bannaysay. Maryan iyadoo si uba qaadan la’ guryaha iftagga loo
      samaystay, iyadoo dadna meelay ku hoydaan ama ay foodda geliyaabna laâ€™
      yihiin bay caafimaadday.<br />
      Maryan inkasta oo weli nabarradii bukbukeen haddana shaqay bilowday iyo
      inay u adeegto afadii iyada ahayd bay noqotay. Waxaa ilaa iyo maalintii
      ugu dambeysay baadi goob ugu jira Aabbeheed iyo isna odaygii soo baadi
      dheelmaye magaaladaba keenay.<br />
      Lays moog, laysmana oga. Odaygii aabbeheed ahaa quus bay ka ahaatay,
      wuxuuna u deystay in kol hore dugaag cunay. Odaygii kalese, inkastuu
      aaminsanaa in ciduun magaaladaahi haysato, wuu heli waayey kana quusan
      waayey. Si fiican buu u baadi goobay, ha yeesheemuu haleelin. Intii uu
      baadi goobayey waa intay dhaawac- nayde ayan dibadda dheehan. Inkastuu
      dhawr beri u baaqday hadÂ­dana ugu dambaystii markuu waxba waayey ayuu
      isaga tagey. Isaga iyo asxaabtiisiiba ku soo dadaale Maryan haddana si
      sahlan bay uga sibqatay. Odaygii wuxuu ka gaabsaday inuu saaxiibtiisii u
      sheego in inantay heleen dhuntay.<br />
      Dhanka kale, haddii sheekada siday inantaa u caymiyeen gaari lahayd
      aabbeheed, waxaa taa hor joogsatay cidahay ka yimaadeen iyo degsiimada
      aabbaha ayaan isku haadba ahayn. Ma kala war iyo sheeka heli jirin,
      waana laba degsiimo aad u kala durugsan isku meelna aan degin.<br />
      Si sahlan oo la oran karo way daboollayd ayaa Maryan ugu gacan gashay
      reerkay la joogtay markii ugu dambeeyay.<br />
      Maryan ugu dambaystii way biskootay inkasta oy dhibtootay, jirrada
      haysay iyo galtinnimada waxaa uga sii dhib iyo halaag bad- naa iyadoo
      tillaabadii laqaado iyo dhankii laeegaba kayaabbanayd</p>
      <p>waxa magaalada la yiraahdo iyo nolsheeda aan iyada lafasaxnayne soo
      xirxiran. Qalo dhaga taag ah, sheex aad jirro mooddo, wiswis iyo
      yaqyaqsi dheeraad ah iyo amakaag ayay ka bixi weydey. Markay meel
      istaagto saacado ayay ka qaadataa waxyaalahayan aqoone indhaha ku
      fagiijinayso. Baabuur ama nin surweel qaba markay aragto waxaad
      moodeysay in yaab adduunka jiraa uunan u harin. Waxyaalaha ka sii yaabin
      jirey waxay ahaayeen cuntada magaalada sida baastada, suugada, mooska
      canjeelada iwm. Maxaa yeelay, weligeed waxyaalo ay horay u aragtay ma
      aha. Cunto waxay ka tiqiin caano, hilib, haruur iyo galley, oo weliba
      sida loo kariyaa ka duwan tahay sida reer magaalku u samaysto. Sigaarka,
      sanuunadda iyo dhammaan cunto-magaaladu Maryan meel dheer bay uga soo
      carfi jireen.<br />
      Yaabse waxaa lahaa maalintay aragtay dad caleen cunaya. Waxay u qaadatay
      dad waalan oo waa hore inta isku darmay aan waxba u dhawrsoonayn.
      Waxyaalo badan oy dhegta ka maqasho, ha yeeshee ayan aqoon ba jira, sida
      badanna dadka ma weydiisee waxay ugu kaadsataa inay indheheeda ku
      aragto. Erayga khamro way maqashay, welise maarag. Maalin dambay ahayd
      markay aragÂ­tay nin qaar sare qaawan, surwaal jeexjeexan qaba, wasakh
      badan oosi u dhacdhacayasidii nirig muqlaysannahadba intalugaha isku
      marto afweynta goosanaya, ciyaalna dhagxin iyo cay la daba soc- daan.
      Daqarro badan baa ka jeexnaa wuuna leeleesanaa. Ninkaas dadku wuxuu
      lahaa “khamruu cabbey oo waa sakhraansan yahay.”<br />
      Maryan waxay sinaba u keeni wayday waxa khamradu ka samaysan tahay.
      Waxay kaloo ka xishootay inay dadka weydiiso suâ€™aalahaas sababtoo ah
      waxay is lahayd, reer baadiyaa tahayoo waa lagula yaabayaa haddaad
      weydiisid. Marar aan yarayn bay uga gabbatay sida suâ€™aalo badanoo loo
      baahanaa inay ka faaâ€™iideysato. Wax kasta waxy ku deysaneysay in
      iyadoo kaliyihi ka soo hor ka laabato waxyaallahaas. Dadka kale
      sheekaysanaya aad bay ugu kuu geli jirtay si ay uga hesho aqoonay
      dooneysee magaalo. Hadal- ladu markay soo galaan dhanka baadiye intay
      aamusnaan weydo ayay seefteeda galka ka soo saarta lana qabsataa dadka.
      Waxa ugu yaab badnaa markay aragto naag diric qabtee rag dhex mushaax-
      aysa. Intay hareeraha eegto bay u malaysaa danbiga in iyadu gashay.</p>
      <p>Laga soo bilaabo maalintay dhaawicii shaaha kulul gaarsiiyey ka
      biskootay way shaqaynaysay iyadoo hor ahaantii aad u jeclaysa- naysay
      inay soo adeegto. Reerka Maryan shaqo gashaday waa xaas aad u ballaaran
      oo isku raran ah, ubad gabdho u badanna leh. Waxaa jooga dad xidid ahee
      isku xil leh iyo kuwo marwadadhashay marna is dhalay oo haddana la oran
      karo waa isku dhaxaan ama xididnimaa ka dhexeysa.<br />
      Haweenaydii soo heshay dhan waa ka soddoh gabadheeda la qabo, dhan waa
      ka xaas min weyn leh. Dhammaan dadyowgaa wax isu ahi isku goob bay ku
      soo wada dheelmadaan. Guriga lagu jiraa sidaa uma dhisma wacna, ha
      yeeshee waaqolal badnaa. Hawsha ka iman karaysaa reer intaa leâ€™eg waa
      mid muuqata inay dhibyaraan ka taggan tahay.<br />
      Maryan oo dhammaan loo wada arkay inay tahay dhoocii xunee iyadoo baadi
      ah cidla laga helay looguna manno sheeganayo sidii loo canshey ayaa lagu
      bilaabay shaqo aan kala goâ€™ lahayne waqti kasta joogta.<br />
      Suuqa waa laga soo adeegaa, dukaammada sonkoriyo shaaha iyo wixii kale e
      laga doonayaa kala goâ€™ ma leh, weelka iyo dharka si joogto ah ayaa loo
      dhaqaa, xaaqidda iyo tirtirka guriga iyana waa joogto, carruur yaryaroo
      mar saxara laga tirayo mar loo qubeynayo marna la aamusinayaa iyana waa
      halkooda. Waxaa intaa dheeraa ilmaha reerka oo badani siday toos ahaan u
      adeegsan jireen oy u oran jireen nacnac, buufin iyo wax la mid ah ii soo
      gad; Maryan intay weliba lacagtay u dhiibayaan faraba uma saaraane
      agteeda ku soo sayraan.<br />
      Dadku waqtiyada hurdada, shaqada iyo nasashadu way u qaybsan yihiin,
      Maryanse dhammaan waqtigeedii shaquu noqday. Laga yaabee inay 24kii
      saace maalintu lahayd shaqayso 18 saac iyo ka badan iyadoon loo ogeyn
      dnibta haysata.<br />
      Maryan dharka la siiyaa waa canbuur xunee habeen iyo dha- raarba loogu
      manna sheegto. Kabo weligeed ma xiran. Madaxeed- ana huâ€™ may saarin.
      Sansaamaha gabarnimo kama soo daahirin, inkastoy inan tahay, weliba inta
      jirkeedu bisaylka naagnimo lagu yiqiin muujiyey ragga qaar golleheeda
      ilqooreedda ka eego kaddib markay iyadoo meelahaa rasane cambuur
      kilkilooyinka iyo laabta</p>
      <p>ka dillaacsan qabta weel dhaqid iyo dhul xaaqid la legdameyso. lyadu
      is aragtay in wax laabteeda ku soo kordheen, maalinba maal- inta ka
      dambaysana ay soo foocayeen manay moogeyn magacood- iyo micnahooda, ha
      yeeshee, umay jeclayn umana kookoolineyn sida kuwa iyada la midka ahee
      gurigay ka shaqayso u dhashaye iyagu bisha ku raadinaya soo bixiddiisa
      (Naaska) iyo korintiisa. Fareheeda ugama duwaneyn hadduusan hawl
      dheeraad ah kuba kordhin oo cambuurkii buuba ka yareeyay.<br />
      Maryan iyadoo awalba hagaas ka ahayd xagga jirka caato laga wareerayna
      haysey ayay haddana hawshii badnayd xanaano xuma- dii qabsatay darteed
      hagaastay. Meel ay ka korranayd waxaa jirtay, baad mooddey, dhanka lafta
      oy mar kastaba sii kala baxaysay.<br />
      Cuntadeedu lufluf iyo hambaysi wax la nacay ah bay ahayd. Digsi ay
      xagato, halal bariisa oosaxan ku haray, gongon shaaha, jab rooti ah
      amagabal canjeelo ahee dhulka laga sooqaaday iyowaxla mid ah bay ku
      nooleyd.<br />
      Reerku inkastuu badnaa haddana waxaa laga laâ€™aa qof inta aadaminimo
      iska baara qoftaa bal in yaruun daymo gaar siiya siday u nooshahay dhan
      walba. Waxaa intaa u dheeraa iyadoo looba qaatay shay la leeeyahay,
      dadnimadiina laga saaray. Mararka qaar- kood farahaaba la saari jiray.
      Waxaa loogu marmarsoon jirey maxaad ilmaha u aamusin weydey, waxaad soo
      gadday xumaa, halkaa ha fariisan, maxaa meeshan ku soo galiyay iwm.
      Dadka waaweyn iska daayo carruurtaa baacbacsan jirtay.<br />
      Maryan si walba cuqday u qaadday waxayna soo baxday qof yare sirgaxan,
      barbaarintii iyo bulsho la dhaqankiiba ka xumaaday.<br />
      Waxay noqotay halqabsi iyo qof dhoohanaanteeda ama doqonni- madeeda lagu
      maadsado.<br />
      Isku soo duuduuboo dad waxaa ugu roonaa habartii soo hes- hay subixii
      iyada ahayd, dhibaatase waxay dhacday ka soo noqon weyday. markay aadday
      meelay ka soo noqon weydey. Maryan waxaa si rasmi ah ula wareegay
      Islaantii tagtay gabadheedii la qabay oo iyadiyo ninkeedoo carruur
      ciidda ah lehe dadna ugu cadowtinimo cawli xumo badnaa noqdeen dawladda
      Maryan gumeysatee gacanta ku haysa.</p>
      <p>Subax aroor hore ah bay ahayd markii intii afadii guriga lahayd hurda
      bogtey ay damacday inay ninkeeda iyo ilmeheeda quraac u samaysato way
      soo baxday oo waxay dul timi Maryan oo meel jiko ku sheeg ah cajil
      dhammaadaye wasakhda ku taalla midab aan la aqoon u yeeshay ku hurudda.
      Barkin may haysan. Cajilku jirkeeda dhulka kama wada xigine inta qaarka
      hore ahoo keiiya ayuu u goglanaa. Dusha waxay ka huwaneyd garbasaar
      nayloon ahoo waaya hore laga baxay oo duntu lagu huluuqay meel kasta
      tuur iyo taagtaag u yeeshay. Lugeheeda dhul iyo cirtoonna aan wax ka
      xigini umay ekayn lugo qof nool ku yaal, inkastoo reerku meel lagu
      qubeystee musqul ku sheeg lahaa haddana umay oggolaan jirin inay
      qubeysato, sababtoo ah biyaha reerku isticmaalo waa biyo dameero laga
      shubo oo aashuunno ku jira sida badanna aad loo tashiilo.<br />
      Islaantii cabbaar markay kor taagneyde ay dhegeysaneysay khuuradii iyo
      neeftuurkii rasnaanta iyo sixa xumada meeshay huruddey Maryan ka
      keeneysay bay mar dambe waxba tariib uma kicine haraati ganaca u
      gelisey, hadalna waxay katiri, “Naa kac bela kula khuura badnaataye,
      tani waxaan u malaynayaa inay qaaxa qabto, qufac badanaa oo khuura ku
      fool xumaa!â€<br />
      Maryan inkastoy soo booddey haddana haraatidii hore mid kalaa loo
      raacshay mar kalena waxaa la yiri, “Naa kacoo orod dab doon bela kula
      haylo badnaataye.”<br />
      Maryan iyadoon wax hadal ah ka soo celin dibindaabyadii gaar- teyna iska
      qarsanaysa bay inta xaaxaabsatay, iyadoo gabadan lafaha ka gashay isla
      maroojineysa waxay u hitighitig tiri xaggii irridda. Intay baxday
      iyadoon ogeyn meelay u socoto bay cabbaar markay sii socotay iyadoo
      weliba indhaha isku haysa waxay istaag- tay meel dhexe. Intay indhihii
      kala qaadday bay hadba dhan eektay, waxay kala hubin weydey inay
      qarweyso iyo in kale, maxaayeelay waxay aragtay habeen inay tahay meel
      dab laga helayaana ayan jirin. Intay shakiday ayay cabbaar meeshii
      cidlada ahayd iska taag- neyd. Iyadoo weli sidii ah baa ey isu orgaysan
      oo is dileysaa meeshii soo martay. Waxba iyagoon iska saarin qoob iyo
      qaylana isku darayey Maryan foodda soo saareen. Maryan inta naxday
      dheel- alaabadiina si uga boodday bay irridda ka fooftay hadda dib isugu
      soo qaaday.</p>
      <p>Mar alia markay fooddasoo galisay, dab inayan sidinna laarkay ayaa
      afadii horay u dirsatay halkay joogtey kaga soo boodday oo waxba uma
      sugine waxay isugu dartay dharbaaxo, dhifdhifasho, tantoomiyo haraati,
      haddana waxaa laga yiri “Naa bal eega xujadan indhihiyo dhegaha laâ€™!
      Naa mee dabkaan kuu diray iimaanka tufto, ma carruur baad tahay markaad
      Eeyda ka soo cararaysid, sowtii la lahaa reer baadiyuhu ma baqaan oo waa
      bahalo dile hniiran.â€ Maryan iyadu magaalada ka hor weligeedba ey may
      arag dhegta inay ka maqasho mooyaane.<br />
      Maryan iyadoo qayladii Eydu maskaxdeeda ka qaylinayaan, laba jeerna ay
      sastay ayay mar saddexaadkiina dil iyo dibindaabyo la kulantay.
      Xanuunkii, gaaray darti ayay qaylisay, oo ay tiri “Alla lumayeey, a, a,
      a, a, alia eeddo alia eeddo.”<br />
      “Eeddadaa iyo aabbahaaba …. goormaan Eeddada u noqday waxan xunee aan
      wax dhalayba la aqoon, dadyowga islaameed baabaâ€™ run moodi doona. Naa
      orod dab noo doon.â€ Wal dheelalay- biyo naxdin baa haysaye hadday
      dilidi u dheer tahay bay mar labaad dibadda is dhigtay. Sidii oo kalay
      inta hadba dhan eegtay, iyadoo eydiina ka baqaysasideedabana u
      baydadsan, waxay u kuur gashay cidihii deriska ahaa oo ay
      dhegdhegeysatay bal inay inta tooseen dab shiteen. Wax dhaqdhaqaqayaase
      ma jirin.<br />
      Siddeedii bay meel cidla ah is liqdaartay oy is tiri isaga sug halkan
      ilaa la kaakacayo. Meeshu waxay ahayd reerduleedkii. Cab- baar markay
      taagnayde ay ku daashay bay iska fariisatay ilaa ay ugu dambaystii hurdo
      dhag tiri. Daal iyo dacdarro dheeraad ahee hayey daraaddood bay halka
      uga tagtay.<br />
      Afadii dirsatay baa sugi wayday; kaddib markay aragtay in qorraxdiiba
      soo baxday, bay inta iyadii soo baxday waxay ka eeg- eegtay meelihii ku
      dhawdhawaa. Qorraxdu marka in caday joogtaa. Afadu iyadoo dhan dab ka
      dooneysa dhanka kalena Maryan ka baadi goobeysa bay cid daris ahayd u
      soo laabatay oy tiri, “war reer islaameed ma barideen, dab ma haysaan,
      middii xumayde baase nala joogtayse ma aragteen?”<br />
      “Haayoo waa la baryaye, idinkuna ma cawo barideen? Dab waa yaallaye
      halkaa ka qaado. Inantii ma aannu arag noomana soo laaban, ma xalay bay
      dhaxday?â€ Hadalkaa waxaa yiri afadii guriga</p>
      <p>lahayde oo iyadu la socota dhibta dhex taal Maryan iyo reerkay la
      joogto.<br />
      Afadii intay dabkii qaaday bay iyadoo sidii u habaartamaysa dariiqii dib
      ugu laabatay, “Bal xaggay aaddey iimaanka laga qaad. Belaayo korso
      sidanay leedahay. Allaylehe ballan waxaan ku qaaday inaan kaa jaro,
      adigu ama dhuumo ama iska daayo, sow kolley kuma heli doono”.<br />
      Maryan waa war moog hurdo ku haysato meel aan kadheerayn afada hiiftanka
      iyo habaaranku xiijiyeen. intuba inta ka dhaqso lehe, waxa haddiiba soo
      foofay ilmihii reerka. lyagoo is cayrsanaya, garangaro iyo kubaddana
      isku hays haysta ayay la soo gashay duleedkii Maryan jiiftay. Mid
      garangar cayrinaya ayaa kuba turaan- turooday lug Maryan jiiftay. Mid
      garangar cayrinaya ayaa kuba turaanturrooday lug Maryan lahayde meel
      tiil. Garangartii baa ka dhacday isna waa kufay. Lawyada ayuu ka
      murmurxay. Inta jafjaf- tay oo istaagay buu dib u soo eegay, uu soo
      eegayey maahee wuxuu arkay Maryan oo iyana intay naxday meeshii ka sii
      xaaxaabsanaysa. Yarkii oo horay u ogaa in la doondoonayey ayaa ma
      joogoogsane inta, isagoo af labadii ooyaya, orod isqaaday hooyadii
      hoosta ka galay, “A aha, a ha, a ah, hooyo Maryan baa i dishay baa i
      dhishay aniga maxay iga rabtaa, fiiri dhiigga iyo waxa iga
      soconaya.”<br />
      Habartii baaba kala heli weyday Maryan baa wax dishay oo meelahan
      joogta, cid kalebana ha dishee wiilkeeday dishey. Iyadoo hadalkii ka soo
      bixi laâ€™ yahay bay waxba wiilka may wediin meelay joogtee inta soo
      tafa xaydatay irridda soo boobtay. Wejiga markay keentay baa Maryanoo
      indhaha marmaraysa si walbana khabaar moog u ahi gacanteeda midig
      gashay. Way soo qabatay gudahana u soo gundhisay. Way sii jiidatay oo
      inta ka xurduq-xurduqsiisay waxay la tagtay jikada dhexdeeda. Intaaay
      sii waddey may hadlayn. Maryan iyadu weli wax may fahmin, waxayse u
      deysatey in lagu haysto maqnaansheheeda. Afada bushiteeda hoose ayaa
      qamuunyo kala goysay, lafahuna si fiican bay u xaydan yihiin waxayna
      kala heli laâ€™ dahay siday u dili lahayd Maryan.<br />
      Markay jikadii ku hubsatay bay meel kale ma qabane cunaha dig tiri
      cabbaar bay haysay oy neef iyo dhaqdhaqaaqba u diidday. Afadu Maryan aad
      iyo aad iyo bay uga tabar iyo taagba roonayd. Waxay ahayd islaan intii
      markii hore laf u dhalatay haddana hilib iyo itaal dheeraad ah leh.</p>
      <p>Maryan way ku caddaatay. Xaggay isu gundhisay oo xagga isu gudhisay
      mise gannaxna, oo si awalba iooga itaal badan. Inta la hantiyey bayan
      sinaba u nuuxsan karayn. Hadday hadal iyoqaylo samayn lahaydna
      dhuuntaaba xiran. Waxaas oo dhan waxa uga daran oy laâ€™ayd oo lagana
      xayiray ogsojinkay ku noolayd iyo neef- sashadii caadiga ahayde naftu ku
      socotay.<br />
      Intii way indha caddaysay oo soo itaal yaraysay, afadu garatay in wax
      iska baddeleen Maryan, ha yeeshee weli habaarran, hiiftan iyo dhaar bay
      waddey, gacmahay ku hayseyna, waxba ma dabcine way ku giigsanaayeen,
      “Bal najiska ubadkiisa dhogartiyo dhalanka xun baa maanta cabdifataax ka
      oohisey! sidee bay taasi ku dhacdy, waaba ma dhacdee. Allaylehe haddaan
      maanta naf kaaga tago wa anoon dad ahayn! Wacalad xunee daahuun ah
      intaan korsannay bay haddana sidaa noola macaamilaysaâ€ afadii baa
      hadalladaa xanaaqa iyo hanjabaadda miiran ah lahayd.<br />
      lyadoo weli sidii ugu maran wajigeedana eegeysa bay aragtay indhihii
      Maryan oo soo xinjiroobaya, dhiignameelo badan kagasoo aroorayo iyo
      indheheedoo sii damaya. Intay yare naxday oy istiri, malaha way dhiman
      rabtaa, bay iska sii deysay. Maryan oo kol hore miyir beeshay ayaa
      markii la sii daayey, illeen awalba iyadu caga kuma taagneynoo kor baa
      bela u sidataye bay sidii meyd la tuuray dhulka u gashay.<br />
      Indhuhu way jilladnaayeen oo dhiig xinjiro ah baa caseeyey, afku laba
      taakuu kala joogey. Wax naf ama nolol ahoo ka muuqday ma jirin. Ay
      dhacayseyba afkay ciidda gashatay iyadoo wax naf baxay mooye tilmaan
      kale ka dheer. Afkay dhulka ku dhufsatay wuxuu kaloo u keenay in ilkaha
      hore dhawr ka mid ahi ka daateen, maxaa yeelay, afadii mirjisay ayaa
      markay sii deyneysey intay horay u soo dhufatay xoog iyo degdeg isaga
      sii deysey. Ilkaha daatay markaa lama ogee waxaa lagu ogaadey waxaa la
      arkay dhiig qolqo- laya meeshay afka ku haysaye gabiib adag oo dhagxan
      iyo shami- into isku dhafan ahayd.<br />
      Afadii wax dileysaye, habaarameysey ayaa inta naxdini yare soo ballaysay
      waxay sheegto garan weydey ishana waxay kadaaw- atay Maryan oo iyada wax
      naf baxay ula muuqatay. Cabbaar bay ag taagnayd oyan waxnaoran
      waxdhaqdhaqaaqahnasamayn. Muuq-</p>
      <p>aalkii meeshaa yiil wuxuu u ekaa libaax inta hal dilooday dultaagan
      in uu taabtana ka maagaya dareen galay daraaddii.<br />
      lyadoo weli sidii xaajo tahay oo afadii naxdin la qallalan tahay
      Maryanna weli afka ciidda kula jirto ayaa waxaa soo baxay ninkii reerkoo
      shaqo u socda. Isagu war moog buu ahaa. Markuu dhaaf- ayey ayuun buu si
      sahlan isaga daymooday. Wuxuu isha ku dhaftay labadii qofee weli sidii
      ah. Inkastuusan sidaa wax u garan haddana wuu shakiyey kaddib markuu
      arkay sida aan caadiga ahayne Maryan u kala taal. Isagoo taa qaadan
      laâ€™ ayuu isha la soo raacay afadiisii taasoo iyana shaki sii galisaye
      uu arkay inayba roganayd. Isagoon wax hadal ah la soo tinnaagoon buu
      inta soo dhaqaaqay labadoodii dul yimid. Afadu lamaba socon ninkeeda u
      yimidee waa lagaga weynaa. Maryan buu hoos u daymooday, arag inayan
      samayn. Afadiisii ood magalooti mooddo buu garabka ka taabtay. Mar alia
      markuu taabtay bay cirka u boodday oo sidii wax aragaga- xay heerweyn
      oodda kasoo qaadday, hadalna waxay ku tiri, “Anigu ma diline iyadaa iska
      dhimatay. Maya, maya, mayee aniga maahee yaan laygu khatalmin, Alla
      naftu hawl yaraa!â€<br />
      Ninkii isna waa shakiyey oo inta wax kala saari waayey cabbaar meeshii
      taagnaaday. Arag dhiigga hoos dulunduicaynaya Maryan, taasoo uu u qaatay
      in mindiyo lala dhacay. Afada indhuhu galkay ka soo baxsanayeen naxdin
      iyo yaab dartii. Ninkii intay ka firirtay buu wuxuu yeelaba garan laâ€™
      yahay. Mar dambe ayuun buu inta hal adayg iska baaray is yiri eeg in
      nafi ku jirto iyo in kale, wuu soo foorarsaday oo wuxuu ka taabtay
      jalaqleyda si uu u ogaado wadne- heedu inuu shaqaynayo. Uu qabanayey
      maahee wuxuuba maqlay neeftuurkeeda. Gacantii buu degdeg u sii daayey oo
      kulligeed inta soo qabtay awal afgembi bay u tiile dhinac u rogey. Waxaa
      soo baxay afkeedoo awal qarsoonaa kol hore intaxinjire hareereeyeen wax
      lagu tilmaamo aan la garanayn. Bushimihii dildillaacay intay kol hore
      barareen bay carroo dhan awdeen. Garka iyo bushinta hoose waxaa u
      saarsaarraa ilkihii jajabay jajabkoodii walowba qaar weli afka ugu
      jiraan. Dhammaan wejiga iyo laabtaba dhiig baa dhaamay, dhar ku sheegay
      qabtayna wuxuu ku dhejiyey jirkeeda.<br />
      Isagu markuu rogayey ayuu dareemay inay miyir laâ€™dahay, maxaa yeelay,
      inkasto ay noolayd haddana nafi kama muuqan dhankuu u rogey u balaq
      tiri.</p>
      <p>Wuu sii taataabtay si uu u ogaado bal dhaaweceedu intuu halis leâ€™eg
      yahay. Wuxuu ku warwareegaba wuxuu ogaadey inay hala- kaysan tahay ilaa
      iyo markaana miyir laâ€™ dahay.<br />
      Waxaa ugu darraaye uu ka baqayey dambiga reerkiisu galay iyo siduu uga
      moosi lahaa. Wuu fekerey oo is yiri, “haddaad cisba- taal geysid sow la
      oran maayo qofkii qofkan dilay ha la keeno, haddaad iska daysidna sow
      idinkuba naf baxdee hadhowna kaba cuslaatee!â€<br />
      lyadoo xaajo sidii u dhabaqsan tahay oo reerkii inuu foofo maagganaa
      inta gebida wada rogtay ay ku lisayso ayaa Maryan miyirsatay. Aayar bay
      inta indhaha u kala qaadday madaxa la soo kacday. Isheedu waxay qabato
      waxaa u horreysay afadii iyada dishaye meelaan ka dheerayn taagneyd.
      Afadu sidoo kale waxay isha iyana ku haysay Maryan dhaqadhaqaaqeeda.
      Maryan indhe- heedu inay wax arkaan looma malayn karo oo dhiig baa sal
      iyo cirib ku taagnaa, ha yeeshee iyadu wax waa aragtaa.<br />
      Markay indhohoodu isku dheceen, iyadoo qof waliba wax u gaara uurka ku
      haysto, ayaa mar labaad Maryan inay suuxdo ku sigatay oo may aamusine
      iyadoo aaminsan weli in dil lala dul taagan yahay qayliyo baroor af
      labadii yeertay, “Alla baâ€™ayeey, aaa, aaa, waaw, waaw, waawâ€ Afadiina
      intay awalba waa naxsanayde sii anfariirtay bay cagaha wax ka dayday
      iyadoo lagu raran yahayoo indhaha guduguduudan, dhiigga iyo afka digada
      ahee bararku simay kaqalbi dhaqdaqsan. Mayjoogjoogsaneis-dedday madaxiyo
      majaha laabatay neeftuurka ka baxayey waa qiyas laâ€™aan. Hadal waxay ka
      tiri, “Alla alia, alia lumayeey, aalla maxaa igu watay la sii qaaddan
      baase beladu dhashay, alia jin baa dhalaan u malaynayaa, waled allaan
      insi u dhalin, maxaa yeelay hadduu dhalo waa la arki lahaa!â€</p>
      <p>Ill<br />
      Maryan kani adayg ay u dhalatay dartii iyo ceeb ay u haysatay reer
      baadiyanimada bayan horay taariikhdeeda cidna ula socodsiin oy sal iyo
      baarba u daahdey. Meelay ka timide run ahna ilaa iyo hadda cid ogoo aan
      iyada ahayni ma jirin. Sidaa daraaddeed ayaaba afadu sii shaki galisay
      maadaama ay ahayd qof jin iyo khuraafadka aaminsan. Jirraaba ku dhacdy
      oy iyadu samaysate ah: dhal jin baad</p>
      <p>dishey aduuna ku dili doonaa haddaan lagaa cuudin ama lagaa shidin.
      Si xun bay u aamintay arrintaa.<br />
      Maryan miyirsatay qayladiina joojisay. Aragtay in naagtii diley- say
      ayan hadda haysane agteedu cidla ahayd. Mar dambay eektay dhineceeda
      kale taasoy aragtay odaygii reerkee isagoo isna yaab- ban agtaagan.
      Intay yare isasoo qabatay bay fariisatay oy dhar ku sheeggii
      calaladaahaa isku hagaajisatay. Way xishoonaysay maxaa yeelay naag bisil
      bay ahayd. Waxba may kicine meesheedii bay fadhi ka miistay. Qof quus
      jooga noloshana ka samirsan bay u ekayd. Ilkihii ka jajabay bay
      tuftuftay, dhaawicii afka ka gaarayna taataabatay. Inkastoy dhaawacnayd
      haddana sidii wax maahsanee hurdo badan seexday bay u ekayd, walowba
      dhibaato ageheeda gabranayd quusgaabannaayjoogtay. Labada indhood intay
      isdaba dhigtay oy sidii qof quus jooga, wayba joogtaye, bay gebida laad-
      laadisay, dhulkana faraha la gashay iyadoo gacantay ciidda ku fagayso
      maahee tii kale dhulka u mudan tahay.<br />
      Ninkii oo meeshii inta isaga qallalay wax uu sameeyo garan laâ€™ isagoon
      wax ka dhaahi jirin baa ugu damabayn Maryan kor yimid. Cabbaar buu
      hogtay. Hareeruhuu eegay. lyadii buu hoos u eegay. Madaxuu inta ruxay
      bushinta hoos yar qaniinay. Hoos buu inta ugu soo foorarsaday weydiiyey.
      Maryan, “ii warran sidee wax u dhe- ceen? Maxaa adigiyo Cibaado idin
      dhex maray? Adiguse sidee hadda tahayoo wax ku gaareen?â€<br />
      Maryan oo hubi weydey ujeeddada ninku leeyahay baa inay u jawabto ka
      maagatay. Aragtay in suâ€™aalo badan la weydiiyey ha yeeshee, waxay
      aamini laâ€™ ahayd ninkoo ay isba nacab u haysatay.<br />
      Ninkii oo in muddo ahba jawaab ka sugayey Maryan ayaa markuu arkay inaan
      hadal ka soo socon xaggeeda, suâ€™aalihii mar labaad ugu celiyey, danta
      ugu weyn ee uu ka lahaa waxay ahayd inuu dambiga afadiisu gashay la
      duugo Maryanna la basabaseeyo.<br />
      Maryan inkastoyan garansiisnayn danta ninku wato, walowba ay ka
      shakisnayd bay, kaddib markii mar labaad suâ€™aalihii lagu soo celiyey
      intay kuurkuursatay luquntana hoos isugu sii laabatay iyaÂ­doo gunuunuc
      leh waxay tiri, “maxaad iga weydiineysaaadbagoob joog baad u ahayd wixii
      dhacaye. Markii horeba naagtaada igama qabaneyne ma haddoo dhintay baad
      wax iga weydiinaysaa.”<br />
      Hadalkaa markay leedahay jirkeeda oo dhammi waa wada dubaaxinaya cabsi
      haysa darteed. Waxay is lahayd armaa ninkuna ku dilaa.</p>
      <p>Ninkii baa inta naxay, isagoo qaadan laâ€™ hadalka Maryan tiri, hoos
      wuxuu ugu sii foorarsaday Maryan. Wuu ag fariistay oo inta garabka ka
      taabtay yiri, “Maryan, runtaa weeyeoo way muuqataa in lagu dilaye bal
      hadda ka kac meeshoo xagga soo fariiso.”<br />
      Maryan baa naxdin boodday oo kurbasho bilawday kaddib markii gacanta
      ninku taabatay. Gacantiisa waxay u haysataa wax weynoo aad bay ugaba
      baqsanayd taabashaduu taabtay. Isaga waa ka besbeso iyadana waa ka
      baqdin cuius.<br />
      Kor ayey u booddey oo laba saddex jeer inta sii ruqruqaansatay isa sare
      taagtay. Garbasaar ku sheeggii ay hullaabneyd bay, iyadoo ban aan
      dhaweyn taagan, isku sii daddey wejigana ku qarsatay. Toos umay eegin
      ninka wejigiisa ee hadba daymo gaabane si isu dabataal kalana
      goâ€™goaysa, iyadoo ishaafalato ay dan ka yare leed- ahay ku baaraysa,
      bay tuugaalaysi ku meermeereysay.<br />
      Isagii arag in qoftani fiigsan tahay, cabsi iyo xishood wax wadaba, mana
      uu mooga inay dhaawac tahay. Tan isaga ugu wey- nayd waa dhanka
      dembi.joojinta. Kama uu horine intuu ka daba tagey buu yiri, “Maryan
      aniga ha iga cabsan aabbahaa oo kalaan ahaye. Waxaan ku weydiinayaa i
      tus sida wax kuu gaareen.”<br />
      Maryan waxay aad uga qoomamaysnayd hadalkay horay u tiri oy isleedahay
      gooray noqotaba goor aan fogeyn baa laguu ciqaabi doonaa. Waxbana may
      tusine xaggaasay isu sii duuduubtay. Sheexa, baqdinta iyo gebi laabidda
      ka muuqatay waa mid aan sinaba tilmaan u lahayn.<br />
      Ninkii waxay la ahaatay inayan suuro gal ahayn hadal Maryan laga
      dhaliyaa. Wuxuu kaloo istusay inayan dacwoon doonin, maad- aama ayan
      aqoon lana socon si dacweyntiyo shaqooyinka laxiriira. Sidaa daraddeed
      ayuu inta isaga gaabsaday u goostay inuu iskaba shaqo tago, xaalkaasna
      siduu yahay u dhaafo.<br />
      I rriduu ka sii boodey isagoo iskula hadlaya, “belaayada sideeda u
      dhaaf. Tani mid wax og maahoo iyadoo meeleheedan taagan bay mantiyo
      berri iska biskoon doontaaye. Naag baastase maxaa ku diraye goradda u
      geliyey ruuxan baase baadida ah.”</p>
      <p>Ninkii shaquu tegey, afadii reerku meeshay horay madaxa ula gashay
      bay weli laalaabanayd, iyadoo aad isugu mashquulinaysa been ay
      aaminsanayd iyo arrimo la xiriira, Maryan iyana weli waxay la
      amakaagsanayd jiingadda hoosteedii iyadoo barar afkeeda qariyey
      bushimaheeduna wax kale u muuqdaan. Saacado badan ayaa tagey iyadoon wax
      iska warqabaa jirin.<br />
      Carruurtii dhammaan dugsigay aadeen mid yaroo darin u dho- weyd wax isku
      dhamooqaya mooyeene. Kaa yari waa kii ugu yaraaye aan weli socod baran.
      Wuu ooyayey cid la hadlaysaase ma jirto. Ilmada, saxarad, ciidda iyo
      dhammaan rasnaantagoobtuu yaal ka muuqataa waa mid la yaab leh, ha
      yeeshee waxaa hooyadii kaga weyn arrintay isla dedeysee been abuurashada
      ah.<br />
      Maryan way maqlaysaa cunugga cawcawdiisa, jirtoo, necayb- kay reerka u
      qabto daraaddii baacuggayba kaga joogsan lahayd, aamusiis iyo koolkoolin
      iska daayoo, hadday ku nabad geleyso.<br />
      Cunuggii wuxuu xiiq xiiq leeyaba, mardamboosaacada badani ka soo
      wareegeen markuu oohinta bilaabay ayuu inta tabar gabay oohin iyo
      dhaqdhaqaaqba seegay. Intuu awal waa firigfirig lahaa oo dhidida-yaye
      nuuxsan waayey oo qaboobey buu sidii Maryan inuu suuxo ku sigtay. Wax
      dhaqdhaqaaq ah wuxuu samaynayey neef- siga ririir iyo culays ku
      qaadanayey daalka haya daraaddii.<br />
      Meet Dc. ^an doorin buu dhex dabbaalanayey.<br />
      Iyadoo sidaa la yahay, ayaa goor dambay harkii tahay waxaa soo hor maray
      ilmihii dugsiyada jiraye cunto iyo cabbid doonaya markay soo galayeenba
      waxay dooneen inay aashuunka ka cab- baan mise Maryan oon sinaba
      Maryantay yiqiineen u ahayn baa jikada dhagxan taa salka ku haysa,
      ilmana indheheeda ku taagan, barar, jajab iyo dhiig qaar qallalay, qaar
      jiicame yahay qaarna weli qoyan yahay baa wejigeeda meeshii la eegaba
      laga arkayey. Dhar- keedu kaba daranaa ilmihii intay qalbi daqdaqeen bay
      naxdin madaxa la wada laabeen oo awal oon baa hayayoo aroor bay ahaay-
      eene dib isaga wada laabteen, kaddib markay niyaddaba siin waay- een
      goobtii aashuunku yiile Maryan yuuryurtay.<br />
      Waa waqti maalintu horay u badatay ama markii inta qadada la isu soo
      laabto afka wax lagu dhufan jiray. Ilmuhu aad bay u baah-</p>
      <p>naayen, dugsi bay ka soo rawaxeen oo baahi xad dhaaf u ah bay<br />
      daaqayeen. Arke inaan wax daboo shidani jirin. Intay hadba dhan<br />
      isu jiireen bay haddana iyagoo wax indha-indhaynaya waxay u<br />
      dhaceen qolkii waalidkood. Markay galeen ismay lahayn hooyadiin<br />
      baa joogta, oo waxay iyada ku tirinayeen inay qada ku maqan tahay,<br />
      ha yeeshee markay soo galeenba waxay isla ku wada dhifteen<br />
      hooyadadood aan wax lagu sheego la garanayn. Intay wixii dhar<br />
      cusbaaye ay lahayd soo wada saartay o qaar huwatay, qaarna<br />
      gurigii ku gogoshey bay haddana wixii Barafuun meelahayiil waxay<br />
      ishu shubtiyo waxay ka dhigtay waxay ama cabto ama darbiyadiyo<br />
      armaajooyinka ku duugto. Qofka wax kalaaba ka soo uraya. Ilmuhu<br />
      markay soo galeenba hindhisiyo qufac bay bilaabeen.<br />
      lyadii markay aragtay qufaca iyo hindhisaday intakusoo bood-<br />
      dey dibadda u jaftay iyadoo leh, “belo idin gurataye ka baxa, ka
      baxa<br />
      meeshan duulal baa harsanayee yaa idiin idmay inaad soo gashaan- I<br />
      ? Soca, socda, oo ka dheeraada, intaan laydin ballayn ama laydiin<br />
      kaaya darin.”<br />
      Waxaa markay leedahay waxay akhrinaysaa waxaan la aqoon,<br />
      heeso iyo buuqna way iskula hadaaqaysaa.<br />
      Ilmihii ayaa iyagoo qaadan laâ€™ waxay sheegeysiyo facaaâ€™illa- deeda,
      kana baqaya xarxaaradeeda dib isu shubay. Kamay dheer- aane waxay is
      tubeen irridday ku jirtay iyadoo sidii u haashaarig leh bay irridiiba
      soo xiratay bukhuuriskeediina hoos ka miistay. Ilmihii oo si walba u
      yaabban, waxayyeelaan iyo meelay wax kaqabtaanna laâ€™ ayaa isku
      wareegay. Labo saddex u muuqday inay u waaweyn yihiin ayaa inta is biday
      damcay Maryan inay wax weydiiyaan. Xaggeedii bay u soo dhaqaaqeen,
      kulligood iyagoon isu sheegin waxa niyaddooda ku weyn Maryan, in
      hooyadood dishey maad- aama ay had iyo goorba arki jireen taa,
      waxaaseayan garanayn waa waxa hooyadood helay iyo meesha looga yimid.
      Aad iyo aad bay u yaabbanaayeen.<br />
      Iyagoo si isu daba luudayo sidii wax Maryan ka naxayana iska dhigaya
      ayaa la dul yimid. Cabbaar baa iyadoon lala hadlayn layska dul taagnaa.
      Maruun baa kii u weynaa inta ku soo foorarsaday yiri, “Maryan, waa
      sidee, maxaa dhacay? Wax ma nooga sheegi kartaa dhibaatada meesha ka
      dhacday?â€</p>
      <p>r<br />
      Maryan intay yare madaxoo xanuunayey dhaq-dhaqaaquna<br />
      dhibayey kor u soo qaadday bay u hollatay inay hadasho. Afku ay<br />
      kala qaadeysay maahee waxaa xanuunay dibnihii dildillaacaye<br />
      bararku awdey, markasa hadalkii dib uga noqday. Ilmihiina ishay ku<br />
      wada dhifteen, sida qoftani u dilan tahay. Madaxay inta gacmaha<br />
      wada saareen irridda dibadda ah boobeen.<br />
      Maryan meesheedii bay, kama kicine, iska sii yuururtay. Ilmihii<br />
      baa qaylo dhaamo waxay ugu tageen habaryartoodoo in cada u<br />
      jirtey. Iyagoo yaab iyo oohin la tiicayey gurigeedii u dheceen.<br />
      Waxay ka soo dul dhaceen goob inta goglan in muddo ahba, saddex<br />
      beri ugu yaraan suxulku laabnaa lacag iyo caleenina ku rafaadsa-<br />
      naayeen. Dadka fadhiyey ma yaraynoo waxay ahaayeen tiro ka<br />
      saddex iyo saddex, saddexda habaryartood ku jirtey waxay ahaay-<br />
      een reer Soomaaliya, ha yeeshee, dibadda lagajiro, saddexda ninna<br />
      waxay ahaayeen iska roga dhawaan yimide qaadkiyo lugtu qaali la<br />
      ahaayeen.<br />
      Kii u horreeyay baa daf soo yiri isagoon waxba hoodi oran.<br />
      Maruun buu arkay isagoo bad dhex quusaya, meeluu ama ka noqdo<br />
      ama wax ka yiraahdana ka taggan. Indhaha ayuu taagey. La arag<br />
      siday inanka yar uga dhabaqday, badibase dadka meesha jooga<br />
      waxba xil iskama saarin aan ahayn habaryartiye aad uga naxday<br />
      kaddib markay aragtay goob xilkeeda iyo weliba siday ugu yaacsan<br />
      tahaye uu ugu yimid.<br />
      Intay hadba dhan eegtay oo inankii wejigaba siin kari weydey<br />
      bay inay is hagaajiso maagtay waysekadheeraydqof indhawaalaha<br />
      isasturi karaysa. Hadal baydiiddey. Habaryartu waxay is weydiisay<br />
      waxa baase inta irridda ka furay inanka meesha ku soo kexeeeyey.<br />
      May oga in bela kale waddo isaga.<br />
      Inankii intuu, isagood mooddo qof sakhrad la ciiraya, tillaab-<br />
      ooyin aad u gaagaaban, qabqabow, aadna u qalqalloocan dib u sii<br />
      qaaday buu dibadda ku dhacay. Kuwii kaloo dibadda dhoobnaa<br />
      ayuu ka dul dhacay, waxbaâ€ lama hadline iska sii dhaafay. lyagu<br />
      waxay u qaateen in habartood soo socoto oo uu kol hore soo<br />
      warsiiyey. Waxba kamay dambeyne, iyagoo iyadii hadba gadaal ka<br />
      jeeqaaqaya daymooyin badanna dib u tuurtuuraya, bay iska daba<br />
      shubeen.<br />
      Mid uun baa intagarabkaqabsaday weydiiyey, “Haye, habaryar<br />
      roa soo socotaa?.”</p>
      <p>Intuu daymo yaabban daymooday indhahana ku gubey buu isagoon wax
      hadal ah oran afka u buurey. Kii suâ€™aashageystay arag in wax jiraan,
      mase yaqaan siday ahayd arrintu, iyo meeshay ka dhabaqsanayd, hadduu
      suâ€™aale kale ku sii wadana wuuba ka cabsaday.<br />
      Intay dhan walba ka dhabaqday bay cir iyo dhulba diidey. Ilmaha iyagoon
      daâ€™doodu weyneyn ayay haddana u yaabbanaay- een una fakarayeen sidii
      dad inta waaweyn ay ku dhanaan tahay. Dhafooraday inta qabsadeen derbi
      aan gurigooda ka dheereyn fariisteen iyagoo abbahood ku sugaya.
      Goobtaasay isugu wada yimaadeen oo badidoodii falaad carruureed iska
      galeen intii yare waaweyneyd maahee intii kale.<br />
      Saacaddu qofna may sugeyne way iska socotey. Mar dambay duhur tahay baa
      aabbahood soo muuqday. Waa la wada farxay sidii isagoo waxay
      tabanayaanoo dhan haddiiba goobtay joogaanku wada siinaya. “Alla waa
      aabbe, alia waa aabbe, alia waa aabbe, maxaa aabba ah maanta qado ma
      lehee! Maanta guriga qado ma leh, Makhaayaddaan ka qadeyn doonnaa, cunta
      la doonaa hadda anaa soo qaadaya, aniga bariis iyo hilib baan maanta
      cunayaaâ€ bay isku lahaayeen.<br />
      Iyagoo sidaa loo hadaaqayoyaa aabbihii yimid, isagoo horayba ugu soo
      tala galay in wax jiraan, markuu ilmihiiyoo halkaa dhooban arkay.
      Meeshay fadhiyeen oo derbi gaabani ka dhisnaa hoosna lahayd buu inta soo
      dhex fariistay yiri, “haye maxaa dhacayoo guriga looga yimid maanta,
      mise waa la layrsanayaa?â€<br />
      Hadalkii baa la kala heli waayey. Mid kastaaba dhankiisuu u doonay inuu
      u jawaabo, yawyow iyo sawaxan bay ka bixi weydey.<br />
      “Aabbe aabbe, aabbe, Maryan waa dilan tahay. Hooyo aqalkii bay soo
      xiratay oo way noo diidday inaan u galo, way isla hadlaysaa cidina lama
      joogto. Maryan wax ku dhacay ma naqaan.â€ bay iyagoo kala sugaya
      lahaayeen.<br />
      Odaygii inkastoo laysku buuqayey haddana garey ujeeddada ilmaha iyo waxa
      meesha ka jiraba. Intuu yare naxay buu yiri “waxaan idin weydiiyey
      wiilkii yaraa isagu xaggee buu yiil yaase hayey, ma Maryan mise
      hooyo?â€<br />
      Wiilkii yaraa markii la yiri baa lays wada dhugtay oo meel lagu sheego
      la garan waayey, maxaa yeelay, lama arag firaaqo lagu indha-indheeyana
      loomaba helin. Odaygii oo isagu kafiijignaasina</p>
      <p>wax u indha-indhaynayey aya ogaadey. Haddiiba wuxuu isha ku dhuftay
      Maryan oo maduxu weynaa. Waxba indhaha kuma sii hayne dhan kaluu u
      rogey. Horay buu u sii tillaabsaday taasoo uu haddana arkay wiilkii
      yaraaye balanbalsan waxa lagu tilmaamana aan la garanayn.<br />
      Inta odaygii soo boodey buu inankii dul yimid, mise far garaar- isa ma
      lehoo wuuba suuxsan yahay. Inuu dhintay iyo in kale ayuu is yiri kala
      hubi. Baacugguu ka taabtay mise waa neefsanaynaa. Urka ka soo haadayaa
      waa wax kale. Hareeruhuu eegay mise waxaa dul tuban ilmaha intoodii kale
      oo iyana kaba yaabban waxa inanka yar haysta.<br />
      Horay Maryan, habarta iyo habaryartii baa uga yaabiyey, had­dana kii
      yaraa. Aad baa ilmaha gaajo u haysay, meelihii wax lagu karin jirey bay
      hadba inta daymo-daymoodaan haddana iyagoo niyadda ka gubanaya, cunta
      la’aanta muuqata darteed, is wada hiifayeen inay af labadii yeeraanna ku
      siganayeen.<br />
      Odaygii intuu isha mariyey ubadkii buu kii ugu weynaa ku yiri, “War
      inankan sida u dhaan bal aan tii baase dhashay eegee”.<br />
      Intaa markuu yirina inta istaagey buu qolkay joogtey aaday.<br />
      Inankii inanka loo direy wuxuu ka xishooday inuu xaar yo mantag faraha
      la galo iyadoy niyaddiisa ku weyn tahay fekradda ah shaqooyinkanoo kale
      dheddigoodkaa lehoo ragga waa ku ceeb. Faruhuu ka deystay oo isagoo
      sanka taagaya wuxuu jeclaystay in inan yaree walaashiis ahee meesha
      taagnayd ay hawshaa gasho. lyadu awal diyaar bay u ahayd, ha yeeshee,
      markay maqashay in isaga loo xil saaray bay afka buurtey dhan kalena
      caasha saartay. Aad buu inta u eegay iyadii wuxuu ka sugey inay hawshaa
      qabato. Garbahay inta nuuxisay cod kajan ahna maqashiisay bayan uga
      debcin.<br />
      Inankii isagoo wax uu yeelo la’ mudda in ahna iskataagnaa, buu markii
      dambe, ileen iyada waa ka weyn yahay kana xoog badan yahaye damcay inuu
      inanta xoog kaga shaqaysiiyo, “Naa maxaa dhacayood wiilka wasakhda uga
      bi’in la’ dahay. Hadda waa inaad shaqo ka qabataa, hadda intaan ku
      jeedo” buu yiri.</p>
      <p>Meeshii ba dharaar cadoo kale noqotay oo inta si fiican laysu arkay
      indhaha in cabbaara layska daawanayey. Mar uun dambuu inta xaggeedii u
      soo dhaqaaqay oo u yimi garabka ka taabtay hadalna wuxuu ku yiri, “Haye,
      hadda, bal iska warran?” Isaga waa ka kajan iyaduna waxay u qaadatay
      siday jeclayde ay door bideysay.<br />
      “Haa haa, nafta uun baa nagu jirta, waxaan sheegno garan mayno, on baa
      na haya, waxaannuu cabnaaba waa barafuun iyo qaaca geedka khayraysan,”
      iyadaa waxaas lahayd.<br />
      “Naa maqal waligaa ha isu kay badine, waxaan ku weydiiyey wiilkagii
      yaraa xaggaad ku ogeyd, mase noo! yahay?” Odaygii baa yiri.<br />
      lyadoo taa maqlaysa siday ahaydna u garatay bay haddana iyadoo hoos ka
      naxsan inanka iyo waxa laga sheegayanaqaadan la’ walowba ay dan ama
      arrin taa iyada uga cuius wadato waxay tiri, “yaah! ma annagad wax na
      weydiiseen! Dadka nool baa node wax la cabbo ma haysaan? Na waraabsha
      waannu oommannahayeduco khayrku waa meeshiisa, wallee qof na nacay baan
      naga guuleysan”.<br />
      Isagii arag inay si walba uga muquuranayso, wax uu yeelana garan waa.
      Intaa uu ag taagnaa waxay hadba dhadhansi, ursasho, iyo dul isaga shubid
      ku wada barafuunno tiro badanaaye guriga u yiil. Barnaamijkan horay ugu
      soo talo gashay, saakanafursad bay u heshay.<br />
      “Haa, haa, dadka dadkiisa ha loo daayo, haddii kale annana waannu
      dhoofindoonnaa, wax baannu dhoofin doonnaa”. Waa hadallayday ku been
      heeseysay.<br />
      Markuu arkay inay diiddan tahay wax walba buu isagoo caro foodda ah dib
      uga soo baxay. Been inay gadayso kamay daahneyne si fiican buu u
      arkayey. Dhawr kol buu damcay inuu fara saaro haddana wuxuu ku deystay
      ama is tusey inay ku roonayd qaylo la’aan. Dibadda uu yimidba wuxuu isha
      ku dhuftay inankii yaraaye weli meeshii cirriqaya. Awalba waa
      xanaaqsanaaye intuu sii karay buu yiri “Aaway nijaaskaan iri wiilka sida
      u dhaan! Allaylehe maanta haddaad noolaatid anaan dad ahayn. Wiilkii
      wiilka loo dirayee meel aan dheerayn fadhiya ayaa kac maagay haddiibase
      gacan haliil<br />
      Inantii oon hadalkiisa dhego u daloola lahayn baa mar kale inta is
      gundhisay, afka marmaroojsey, iyadoo muuqaal naag mukur dhaanshey oo
      kale ka baaraysa waxay tiri, “m, m haye, hayeisasoo waal waaba lagugu
      yaqaane adigu markii hawl lagu diraba Faad- uma madaxa u geli, adeer
      adoon is waalin shaqadaada qabso, haddaad rabtidna iskaba daa, aniga
      maxaa iiga shan iyo tobana maanaa la ii dirayoo hadhow laygula
      xisaabtamayaa”. Hadalkaa markay leedahay waxay ka sii dheeraanaysay
      goobta lagu mur- mayoo waxay is leedahay waa intaasoo uu inta ku qabto
      wax kuu geystaa.<br />
      Inankii arag in inantii uga baxday shaqadii la rabay, lagamana yaabo
      sida niyaddiisa ku weyn inuu Xaarfaraha la galoo walaalkiisa yar u
      miciino. Tan isaga culayska ku haysay waa odaygoo soo noqdoo
      xaarxaariya. Intuu fekeray buu ugu dambaystii wuxuu door biday
      xaarxaarada intuu xaar iyo matag faraha la geli lahaa had- howna filkiis
      oran lahaa carruurtuu xaarka ka guraa sidii gabar adeegto ah.<br />
      Waa u dantii moognimiyo dhaqan xumo taasi.<br />
      Wiilkii yaraaye weli jidhaantiisii dhex neefneefsanayaa wax u ciidma waa
      la’aa naf ku jirta iyo mid ka baxday toona ma leh waxaabase taa u
      dheerayd baahida iyo oonka hayey oohin iyo dhaqdhaqaaqba wuu
      gabay.<br />
      Odaygii waatuu sii dafdaf lahaaye, wuxuu gal maagay qolkii xaasku ku
      jirey mise waa xiran yahay. Wuu gargaraacay. Dhaqso loogama furin.
      Garaacii buu ku celceliyey mar dambaa irriddii la furay. Maduxuu soo
      geli maagay mise udugga iyo barafuunka ka soo boodayaa waa wax kale.
      Dariishaduhu way xiranaayeen, daah- yaduna way sii wada deysanaayeen.
      Aad baa qolku mugdi u ahaa. Qofkii qorrax ka yimaadaana uuna wax ka
      arkayn. Odaygii isagoon halla u jeedin barafuunkii iyo qaacii fooxay
      shideyseyna aad inta madixiisa u galeen uuba dawakhsan yahay buu soo
      galay. Haahaa- bashiyo tukub buu ku soo galay. Wax iftiin ah wuxuu
      arkayey dhuxulo dabqaad ku jiree meelaan ka dheerayn yaal. Wax maqal ah
      wuxuu maqlayey hunu-hunnu aan la garan karayn, duciyo alia tuugsi,
      heesiyo gabayo si u hadrayee qof isku buuqsani ku soo celcelinayo.
      Hadalkii baxayey wuxuu ahaa, “Haa, haa horaan u<br />
      arkayey in waxaba jinni dhalaye ayan insiba ahayn. Reer kaba weyniyo
      reer lugo mandiil baa meesha ku fooxsanayee maxaad dooneysaan. Calay
      ceebbaa hayee yare noo dabcisaan. Maqadaad weydeen, waa sidee miyeydnaan
      cirka wax ka arag mise cagayd- naan lahayn. Hiyaac, hiyaac, waa reer
      buraaliyo barake laawayaashii”.<br />
      Odaygii baa yaabay oo sinaba u qaadan waayey in waxa had- layaa yihiin
      xaaskiisii. Mar buu wuxuu ku hamiyey in qof kale la joogo, haddana maqli
      waayey cid kaloo la jiibisa iyada. Mar buun buu yiri, “Naa waa sidee!
      Waa maxay adduunyadan dhabaqsane sida kale ahi. Maxaad isu waalwalaysaa
      nooguna hees beenlaynaysaa!”<br />
      lyadii mar alia markay maqashay siduusan ugu garaabayn bay ka sii gadday
      oo awal meelaha dhow bay ka dhaamineysaye waxay u aroortay xidkaha sare.
      Intay sidii awr qooqan doobbisey bay in aydinan waxba noo qabin, balse
      waa meeshaad ka gurtaan. Haddii wax naloo qaban waayey ma annagaa qabsan
      weyney.<br />
      Ma inkira, heehde na inkira annana waa naqaannaa waxaan yeeli lahayne,
      Biddow soo deg buurtoy dhaqaaq, bariyow fogow, alia, olla, olla buusha
      buusha, buusha, hiyaac, hiyaac, hiyaac” bay lahayd.<br />
      Odaygii oon awal wax arkeyn ayaa markuu cabbaar meel taag- naa waxaa u
      iftiimay meelodhawr ahee if ka soo galayey guriga. Waxaa marba marka ka
      dambaysaa soo kordhayey iftiinka marka isaga aragtidiisa loo eego. Intuu
      madax ruxay sinabana u qaadan waayey waxyaalaha meesha ka dhacaya buu
      fekeray. Wuu ogaa saaka markuu ka tagey siday arrini ahayd iyo wixii
      dhacayba. Mase uu garan meesha sartu ka qurmayso. Wuxuu ahaa nin moog in
      meesha sartu ka qurmaysaa ay ahayd tuhun isaga la tuhunsanaaye lagu
      tuhmayo luga fidsi iyo guur kale, dabadeed, si taa looga soo hor ka
      laabto indhawaba loo baarayeyy marmarsiino. Teeda kale waxaa jirta in
      iyana ay ka muquursaneyso dilidday Maryan dishey oy is leedahay ha lagu
      yiraahdo qoftani waa qof jirran. Waa lays moogaa.<br />
      Odaygu waa war moog, danibase way u run sheegi doontaa markii runi run
      geydo.</p>
      <p>ahee dab ka karayaa dhab siisay. Aabbihii gacntuu ku qabtay maahee
      tii kaluu il iyo foolkeed qaaday odaygu muu ahaynn nin itaal yar,
      dharbaaxaduu dharbaaxayeyna wax xoog ahoo uu ula haray may jirin.
      Inankii yaraa markii taasi ku dhacday buu inta is daba maray cagaha
      dhulka ka qaaday wuxuuna u holladay inuu afka ciidda daro, waxaase soo
      qabtay gacantii awal haysaye heehaabineysay.<br />
      Intaa loogama harine mar kalaa dheg iyo dhaban-kii kale laga siiyey. Ay
      taasi ku dhacayseyba maahee dhegtii baa qam tiri misna dillaacday. Cir
      iyo dhul buu midna qaban waayey. Inuu ooyuu maagay, ha yeeshee, neeftii
      baa inta isku xirtay uu neefsan waayey.<br />
      Meesha waxaa dhoobnaa ilmihiiyoo busaaradda iyo baahida ka muuqataa ay
      wax kaleahaayeen. Inantii baa intaboodda isqaadday waxay ka dul dhacday
      wiilkii yaraa oo waxba may daahinehaddiiba hagaajisay, way tirtirtay, u
      qubeysay, biyo iyo caanaba siisay iya- doo dhar cusubna u xiraysa.<br />
      Odaygii oy dhan walba uga dhammayd meeluu wax kaqabtana garan la’aa ayaa
      daymooday inankii awal liitaye inta haddiiba lad- naaday inantii yarayde
      walaashii ahayd kookoolineyso. Intuu qoslay buu yiri “waxa la yiri: war
      dhurwaa yaa qaybta ku baray, markaasu yiri isha caale ka laadlaadda,
      hadda Faadumo kula yaabi- maayo waan ku fahmaye”.<br />
      Intuu istaagay buu cabbaar madaxa hoogaamiyey wax uu yeelo iyo meeluu
      wax ka qabtuu garan waayey. Meesha waa lagu dham- maa iyadoo baahi lala
      fadhin la’aa walowba Maryan xanuun u dheeraa waxa dadka haysta.<br />
      Odaygii wuxuu fekeraba mar dambuu inta xaggii jikada u dha- qaaqay
      indha-indheeyey weel u cunto ugu doono dadkan ciirsan. Ishuu weelka ku
      baadi goobayey baa dhannaba u dhaafi weydey wajigii Maryan oon wax lagu
      tilmaamo la garanayn. Cabbaar mar- kuu ku dul wareegay abuun buu mar
      dambe is gartay inuu weel doonayey. Arag inaan meelaha weel ka
      dhaweyn.<br />
      Maryan iyadu waxay u qaadatay inuu sidii wiilkiisa u dili doono oo wayba
      baqday iyadoo is tiri armaa tan wax kale kuu raacaan. Intay isa sii
      kuustay bay madaxa hoos sii gashatay. Odaygii baa dib</p>
      <p>isaga so laabtay, weelna ka doontay meelaha kalee la dhigo. Isagoo
      digsiyo wada ayuu soo baxay soo inta dhawr ilmihii kaxaystay waxaa cunto
      laga doonay Makhaayadaha.<br />
      Maalinta la qadee cashadiina sidoo kalaa la rabay in loo maam- ulo.
      Maryan dhibtii ugu weyneyd waxay u timi markay damacday wax cune ilkihii
      iyo saliilyo roortay ayna waxba ka dhadhamin weydey. lyadoo awalba la
      hayey haddana looga sii daray bay ka sare kacday jaqaf xoogaa bariisa
      loogu ridaye hoos yiil, waxayna aaddeyoo fariisatay dhagaxay maantoo
      dhan ku fadhidaye jikada yiil. Siddeedii bay madaxa hoggaamisay ishana
      ka mirigsiisay.<br />
      Odaygii markuu ilmihii qadeysiiyey buu inta kala seexshay wuxuu aadey
      ciduhuu yiqiine uu is lahaa talay kaa siin doonaan dhibaatada ku
      gaartay, waxna way kaala qaban doonaan.<br />
      Ma uu weydiin ilmuhu inay habaryartood u tageen iyo dhibtay kala
      kulmeen. Isagon kaba cabsaday dumaashadii, maadaama uu ogsoon yahay inay
      ahayd qof duulduul badan lagana yaabo in loo joogo, ayuu aadey cido
      kaloo qaraabo ah.<br />
      ‘ Intuu sii maqnaa ayaa reerkii waxaa u soo laabtay haweenay daris la
      ahayde horay ula socotay in xaasku kacsanaa, kaddib mar­kay maanta
      aragtay odaygoo qado sidana wax tuhuntey. May timaaddeene odayga
      bixiddiisay la socotey. Haweeneyda imanay- say waa habar mici gamaar
      ahee aad isugu mashquulisa hawlaha beenta ah sida Mingiska, wadaaddada
      iyo aleelaynta. Si bayba ugu nooshahayoo dan dhaqaalaa ka gashay.
      Hawshay haysay waa iya- doo isku soo dunta soona duufisa dadkay is
      leedahay waa la hagi karayaa.<br />
      “Hoodi, hoodi, war maxaa lasheegay?” Intairriddii horeisasoo taagtey
      tiri<br />
      Wax cida oo meelaha ka dhowaa Maryan baa jirtey. Ilqooreed- day inta ka
      eegtay waxba may hadline afkeeda haysatay.<br />
      Habar baastii oo weli irriddii taagan soona geli la’ maadaama aan
      hoodeyn la oran, sina u jecel in afadii reerka lahayd inta hood- eyn
      tiraahdo ay soo gasho, ayay mar labaad ku celisay, “war hoodi, hoodi,
      mise meesha cidiba ma joogto”.</p>
      <p>Islaantii is bukhuurineysay dadka inay la hadasho diiddey ayaa,
      illeen beladiyo beentay u laab iyo dhego furan tahaye, maqashay hadalka
      halkay joogteyna ka garatay qofta hadlaysa. Intasoo bood- dey bay qoob
      iyo qaylo isku soo dartay, “Hooddeyn, hoodeyn, soo gudba, ma
      khaliifadihii iyo culimadii baa. Alla ilaahow ku maganm sidaasaa la
      isaga warqabaa oo wax kastoo dhacaba Hawada loogu ogaanayaa! Bal sidee
      bay bau ku ogaadeen haddaan barako iyo rooxaano wadin, ama aan sooye
      hawada duulduulayne la socon meel kastoo wax ka dhacayaanba”.<br />
      Habartii oo farxad ciiraysa aya orod ku soo gashay. Afadii reerkoo meel
      dhexe ku sugeysa inta laysu yimid laysku soo boodey oo dhunkashiyo waxaa
      laga bixi waayey hiih-hiih. “Haye, haye Shariifo, sow lama ladna, soo
      dhawow, soo fariiso. Adigiyoasxaab- taadiiba ilaa saaka waagu ka baryey
      waan idin sugayey, inaad imanaysaanna waan iska garanayey, maxaa yeelay,
      dad lala jiraa tihiinnoon waxba ka daahneyn” baa afadii yiri.<br />
      Habartii oo is buufinaysa, illeen way waddaaye, ayaa markay barafuunkii
      urisay intayan waxba hadal oran daaco iyo caac-caac bilowday si ay ugu
      sii dhuujiso. “Haah, allow ku magan caku iyo qofaan wax aqoon! Ma wax
      baa kugu soo kordhay waatano wanaag baa carfayee. Bal warrama, ilmihii
      ma hurdaan, odaygii mee?<br />
      Waxaad war haysid soo daa haddii meeshu firaaqo tahay aynu ka
      gaarsiinee”.<br />
      “Shariifo fariiso aynu shaah ama bun karsannee. Kee baad jeclaan
      lahayd”? Afadii gurigaa tiri.<br />
      “Bunkaa barako badanoo ducadu ku baxdaaye inoo samee, nabigu inuu cabbi
      jirey miyaadan ogeyn,” habar baastii baa tiri.<br />
      Afadii oo ogsoon inaan bun ool in la doono mooyaane baa hadba dhan
      eegtay oo istiri yaad u dirtaa. Way ogsoonayd Maryan inay meelaha joogto
      ayanna ka diideyn ha yeeshee, si bay uga madax labaysay. Intay dhan kale
      ka keentay bay inanteedii toosisay oy tiri “Hooyo, ka kacoo waxaad ii
      soo gaddaa Bun kuna soo dhaqso”.<br />
      Inantii yarayd waxba may daahine lacagtii bay inta la carartay haddiiba
      la soo boodday.</p>
      <p>Odaygii reerku intuusan hadlin ayaa waxaa qosol aad u hoos- eeya
      oodda ka soo qaaday inan reerku dhalaye meesha taagnaa maantoo dhanna
      kuurka ugu jirey hooyadii iyo habarta ay u dhaan- san tahay markay wax
      qaadaa dhigayeene beenta isla qorsheynay- een. Inanku wax uu moog yahay
      ma leh, waxa ka qosoliyeyna waa runta takhtarku sheegay isaoo weliba ka
      yaabban sida takhtarku wax u ogyahay, runtu siday tahayna u
      asiibay.<br />
      Odaygii iyo habartii baa qaadan waayey qosolka inanka oo intay indhaha
      ku wada gubeen jeclaystay inuu aamuso. Habartu maadaama dhan walba looga
      dhalaaliyey, iyadu wax alia waxay u jeceshay inay baxdo si ay u muudsato
      hantiday dhaca iyo beenta ku soo xeraysay.<br />
      In cabbaar ah baan qof hadlay jirin, dhiillada, tuhumada meesha ka
      aloosantayna ahayd mid qiyaas beeshay. Odaygii reerku wax tuhun, meel uu
      wax ka bilaabana waa garan la’aa. Takhtarka waxay uga dhammayd inuu
      baxo. Habar baastuna kabeheeday illanayd. Inankayari inuu hadlanawaa
      rabey waxaynaugabadnayd inuu iyago kaligood ah aabbihii u xog warramo.
      Afada reerku iya- doo sidii beentii u miisaysa bay haddana hoos ka
      huraysey, kana walaacsanayd oy is lahayd waa maxay beelaayadn agtaada
      soo joogsataye dantaad lahayd dullimaadka ku ahi.<br />
      Wax qof hadalka bilaaba la sugaba, mar uun baaTakhtarkii, ka dib markuu
      arkay in ninka reerka lihi yare gubanayo, iska dha- qaaqay isagoon wax
      hadal ah oran, ha yeeshee madaxa ka salaam- aya dadkii goobtaa dhobnaa
      gaar ahaan Odayga.<br />
      Irridda uu ka soo baxayey maahee waxaa ka daba boodey Odaygii reerka.
      Gacantuu inta soo qabtay yiri, “Takhtar, maad si fiican iigu warrantid
      haddaad nin xog ogaal ah tahay.” Odayga si kalaaba loo galayoo waxaa ku
      weyn arrin kaloo aan meesha ool sida masayr iyo isagoo u qaatay
      takhtarku inuu afadiisa iyo habartaba aad u yaqaan.<br />
      Takhtarkii baa inta istaagay, isagoon wax xaq dhawr ah u muujin, Odaygii
      wuxuu ku yiri, “Oo waxaan ku weydiiyey, adigu goormaad wax garataa!
      Sidaan wax kuugu sheegay si ka tifaf tirane aan wax kuugu sheegi karaa
      ma jirtee waa sidee”.<br />
      Meeshii baa inta laga laacay wixii la cabbi lahaa xan iyo beens- heeg la
      galay. “Waxaan u malaynayaa ciidamaa kugu soo kordhaye bal warran?”
      Habartii baa tiri.<br />
      “Haayoo laygu so koror belaayaduna iigama horreyn gabar | xunoo ii
      adeegi jirtayoo aan saaka fara saaray. Si kastabase arrintu ha ahatee
      waataynu wax isla ogeyne sidee baan waxyeelaa. Maanta anigu marmarsiino
      aad meel mar u ah baa gacanta iigu jirta. Aan kuu sheegee saakaa waxaan
      diley dhoocishii xumayde baadida ahayd markaan dileyna si baan uga naxay
      taasoo aan u macneeyey ‘ in laygaga diday, ilaa markaasna laygu
      gaalliseyneyey isaga run baan uga dhigay walowba uu si u diiddanaa,
      waxaana hubaal ah inuu cid iigu maqan yahay ama waxa takhaatiirta la
      yiraahdo ha | ahaadeen ama ciidamo kaloo uu is yiraahdo ha la hadleene.
      Kol dhow wuu imanayaa. Nasiibse waxan ku ieyahay inaan adiga ku arkay ka
      hor intuunan cid iila iman. Talo waa sidaase maxaynnu yeeleynaa?” Afadii
      baa tiri.;<br />
      “Anigu hadda waan kaa tagayaa si aan laysugu keen arag, adna waxaad
      yeeleysaa waa inaad sidaa iyo si ka sii daran u miistid ood maankaba
      isaga qaaddid ilaa uu kaa tumo sidaynu dooneynana inoo noqoto. Maxaa
      yeelay, haddii uu taa ka gaabsado waxaa inoo cad inuu naagaha kalee
      rooxaantu sheegtay uu qabo adna iska kaa nacay. Maantaad haysaaye ha ka
      noqon. Markaad is waaleysid dhoocisha xun ku sanifo cayri si run looga
      sii dhigo arrinta. Had- dana waxaad keeni kareysid keen khaliifaddii
      baan isla galabtaba aadayaa oo, arrintadana la sii socodsiinayaaye, si
      hadhow haddii loo yimaado ay jawaab hawlahaaga ugu hesho”, hadalkaa
      waxaa afuuftay habar baastii reerka ku gaalliseyneysay.<br />
      Afadii reerkaa inta kacday waxay furtay armaajo ku dhaweyd oo lacag isku
      duuban madmadowna u badan ka soo dhufatay. Waxba may tirine siday ahayd
      bay farta uga saartay habartii wax u quraameysay. Lacagtu ma yarayn
      iyagaana tay siinayso uga baahi badnaa. Carruurtay dhashaye markaa aan
      ka dheerayni aad bay u baahi iyo dayac kaleba qabeen.<br />
      Habartii oo niyadda aad uga faraxday baa iyana ma tirin lacag- tiye inta
      haddiiba hoosta gashatay quraankeedii beenta ahaa sii wadatay, “Allaahu
      masalli wasalli caleeh. waa hubaal inaad shafec-<br />
      sandoontid, qofkii sidaa khaliifadaha iyo diinta wax u taraa khayr iy
      janno ma waayo, barakadunagondihiisay hadiyogoorbaharsataa.”<br />
      Intay waxaa akhrinayso hoos bay haddana ka xisaabtamaysaa oo waxay is
      leedahay booyaalow lacagtani waa immisa kolleyba ma yareee, meeqaadse
      khaliifadda u geyn doontaa. Maxaase kaa gal£y kolley ka soo
      dhalaalisaye.<br />
      Intiiba waxa yimid irriddana ka soo sharqamiyey Odeygii reer- koo
      takhtar wada. Mar alia markay sharqanta maqleen oy hubiyeen in laysu
      yimid baa afadii reerkuna is gagabisay oo intay afweynta goosatay
      sariirta isku ururisay iyadoo neeftuurka iyo hiinraagga ka baxaya aad
      mooddo qof naftu mar dhow deyn doonto, tii kalee baasina intay lacagtay
      ku mashquulsanayd meel lama arkaan ah ku sii hubsatay madaxa waxay
      qabatay afadii. Been aad u qurux badan baa si deg deg ah haddiiba loo
      rakibay. Iyadoo aad diyaar loogu yahay kol horena lays meeleeyey ayaa
      waxaa soo galay odaygii iyo takhtarkii. Indhaha ayaa laysla wada raacay
      bal in lays aqoonsado ama lays aqoonsan waayo. Afaduse kama qayb galinoo
      wayba madax duubnayd indhahana way jilladeysay.<br />
      Takhtarkii ayaa wuxuu fahmay in habarta meeshataagani ayan mid khayr
      qabta ahayn maxaa yeelay horay ayuu u soo arki jiray beelo badan oy
      gubteyna wuu u soo taagnaa. Intiiba waxaa u dhaadhacay arrinta meesha
      taal. Intuu madaxa ruxay afkana mar- maroojiyey oo yare gunuunacaad taah
      mooddo hoos u guuxay buu waxaba ma joogjoogsane inuu baxo u qalab
      qaatay.<br />
      Ninkii reerka ayaa qaadan waayey oo inta hoos u sii eegay Takhtarkii
      wuxuu yiri, “Takhtar waa sidee, miyaadan arkayn sida qoftani u xanuunsan
      tahay, aniguse maxaan kuugu yeeray?”<br />
      Takhtarkii oy uga badan tahay inuu baxo si walbana uga qan- cay xaaladda
      meesha taal baa yiri, “ Qoftan wax xanuun ahoo hayaa ma jiraan, aan
      ahayn been adiga lagaa gadayee armaan run kuu sheegayoo aad adna
      dantaada qabsataa. Qoftan waxaa haya waa rooxaan, Mingis, ardooyin, iyo
      waxyaalo la mid ahoo aan annaga haddaan takhaatiir nahay na khuseyn-
      Takhtaraddeediina waatan kor taagane kala tasho”.<br />
      Intaa markuu leeyahay wuxuu u kadaallinayey inuu toos u baxo.</p>
      <p>Odaygii oo dhan u garanaya arrinta, dhan kalena ay kaba qasan tahay
      baa yiri, “Takhtardabiinfarwaaweyn baa wax loogu dhigaaye maad arrinta
      ii qaadaa-dhigtid oo dhibaatada iga haysatee gacan iga siisid”.<br />
      “Gacan kaa siiyaye, habarta naagta kuu daweyneysaa ha kuu daweyso intaa
      iyo nabadey”, Takhtarkii intaa markuu yiri buu waxba ma joogjoogsane
      iska sii dhaqaaqay.<br />
      Odaygii waxna garey, walina si buu isugu murugsanaa. Goobtii buu muddo
      taagnaa isagoo hammiyaya aadna ay uga dhabaqsan tahay.<br />
      Inankii baa soo baxay, walowba uu awalba albaabka ku nabnaa hadalladii
      meesha ka dhacayeyna uu maqlayey, o aabbihii isasoo ag taagey. Arag inay
      aabbihii ka dhaqabsan tahay, isna aad xog ogaal u yahay, inkastoo qoftu
      hooyadii ahayd nin aad u korranna uusan ahayn. Isagoo walaacsan buu
      aabbihii isa soo agtaagay wuxuuna u holladay inuu war siiyo. Aabbihii
      arag in inanka yari hadal maaggan yahay sina uu cabsanayo. Odaygiiyoo ay
      aad uga dhabaqsan tahay baa inta hadba dhan eegay, yarkiina inuu isku
      buuqsan yahay ka daahdaahay, qosol been ahna oodda ka soo qaaday yiri,
      isagoo inanka garabka haya, “haye aabbe, maxaad haysaa, maxaad oran
      lahayd, ma wax baad aragtay, bal ii warran?”<br />
      Yarkii oon weli hadlin aadse ula tiicaya war iyo xog warran baa waxaa
      irriddii ka soo baxday habartii masiibada ahayde weyned, iyadoo mooddo
      in la eryayo talaabaduna uga dhan tahay inay cararto. Markay agmaraysay
      bay si aad u degdegeysa u libiqsatay ishana balaq odaygiyo inankiisii ku
      siisay. Waxba masii daahine cagahay wax ka sii dayday.<br />
      Meeshii waxaa isugu soo haray reerkii guriga lahaa. Inankii oo hadalkii
      bilaabay, wuxuu yiri, “Aabbe inkasta oo qoftani hooyaday tahay haddana
      waa beenley khuraafaad iyo huuhhah aaminsan adigana dhibaatiyo qaxar
      kula dooneysa. Maanta intaad takhtarka ku maqnayd baa guriga waxaa yimid
      habartaa sii baxaysa iyagoon, i arkayn baan anna u kuur galay oo waxay
      ku sheekaysanayeen dhegta u dhigay.”</p>
      <p>Inankii oo hadalkii wata baa aabbihiiyoo qaadan la’ warkan baylaha
      ahe aad loogu baahnaa wuxuu yiri, “haye, haye ii warran, waligeyba waan
      ogaa inaad nin sidaa u war gala tahaye. markaa maxay is yiraah
      deen?”<br />
      Inankii baa haddana yiri, “horta hooyaday waxba ma qabto, maxaa yeelay,
      awal innaga waa inoo jirraneyd haddana mar alia markay aragtay habartaa
      bay inta soo booddey barafuun, lacag iyo waxyaalo kaleba siisay, qosolka
      iyo dhudhuxda ka dhacayseyna carraday ka badnaayeen. Adigay kuu
      tashanayeen.” Odaygii mar- kuu intaa helayba inta qancay buu go’aan iska
      gaaray ah: inuusan, ama ha is neefiso ama belaayo ha isku didisee, wax
      xiriir, talo, waano, daaweyn iyo shawr toona la yeelan ilaa ay iyadu si
      isu gasho. Intuu inankii madaxa u salaaxay buu yiri, “Aabbe, alia kuma
      qaade hoo lacagtanoo shaah inoo soo qaad”.<br />
      Inankii inta hadalkiisii joojistey oo termuus qaaday buu shaah dooney.
      Markuu irridda ka sii baxayey buu wuxuu arkay Maryan o ka sidii jikada
      joogta. Intuu ku soo laabtay oo lacagtii iyotermuuskii isugu dhiibay buu
      ku yiri, “Naa hoo shaah makhaayadda kala kaalay”.<br />
      Maryan oo madax xanuunka hayaa tiro badnaa bararkiina weli saaran yahay
      baa waxba may diidine shaahii doontay.<br />
      Ka hor inayan makhaayaddii tegin bay sii martay islaan reerka la daris
      ahoo warwaraysan jirtey siday u nooshahay iyo waxyaala- hay
      damacsanaydna weydweydiin jirtey. Islaantii bay u sheegtay waxa qabsaday
      iyo dhibaatada haysata haddaba, “Eeddo anigu waa dillahay ilkaa layga
      ridey, waxani waa barar. Anigu si aan yeelo garan maayo, meelaan aado ma
      aqaan, aabbahay wax iiga war- geeya garan maayo isagiibaaanaba hubin
      dhimayaa iyo noolaa; cid ma lihi, ciirsi ma haysto”.<br />
      Habartii oo aad u naxday baa Maryan ku tiri ’’reerkana isaga sii
      adadeeg, berri usbataalka aad aynuna iska war qabno, bal waa intaasoo
      aynnu ciirsi hellaaye”.<br />
      Maryan oo ilaa maanta cisbataalka si u illowsaneyd kabana cabsaneysey
      ayaa dhankaa yididiilo ka gashay. Intay sii baxday bay</p>
      <p>shaahii doontay. Meelahaa markay marayso waxaysan ammaan ka helayn
      ina rag gaar ahaan kuwo da’deeda ahee meelaha ka dhow.<br />
      Makhaayaddii bay xagga gadaale inta madaxa ka soo dhiibtay tiri, “Shaah
      ma yaallaa, termuuskan ii buuxsha, toban koob buu qaadaaye”.<br />
      Inan suud iyo uskag la tiicaya ayaa inta soo boodey yiri, “waa sidee ma
      adoo kalaa shaah loo waayaa, keen bahalka! Oo maxaa dhacay maanta
      wajigaagu waa cayilan yahaye, ma adaa sidaa u cayilay mise wuxu waa
      bararoo waad jirran tahay”?<br />
      Maryan oo awalba qari is lahayd dhaawaca ka muuqday baa garbasaar ku
      sheegtay qabtay inta madaxa isugu keentay sidii qof xanaaqsan afka
      buurtey, intey is dabooli karteyna is dabooshey.<br />
      Inankii oo shaahii sidaa inta u keenay yiri, “Naa waa sidee, maxaa ku
      daaray”. Intaasna kuma deyne, maadaama meeshu cidla cidla ahayd, toos
      ayuu laabteeda u gacan togaaleeyey isagoo danaynayey laabteeda waxa ka
      buurbuuran taabashadooda. Maryan may sugine dib ayay u booddey taasoo
      keentay in termuus- kii la kala weydaarsanayey dhulka galo dabadeedna
      qarxo.<br />
      Maryan baa sidii termuusku u qarxay oo kale u qaraxday naxdin darteed.
      Madaxey qabsatay wax hadal ahna waxay tiri, “Alla ba’ay”, Ninkii waxaa
      sababay markuu arkay waxa dhacy ayuu hawl yaraan shaqadiisii dib ugu
      laabtay. Maryan si ay wax yeeshay garan wey- day. Way tagi weydey illeen
      meelay aaddo garan maysee, oo joogi weyday illeen meesha wax uma
      yaalliine, “Xaggaan aadaa, maxaan yeelaa, alia anaa iska ba’ay maxaan u
      dhashoo la sii abuuray!” Maryan oo nafteeda hiifaysaa hadalladaa tiri.
      Aad bay u baqday ugana walaacday inay reerkii ku noqoto iyo in kale
      waxay tallantaba markii dambay iyadoo ka caga-taallaynaysa waxay
      goosatay inay guri baaskii dib ugu laabato. Waxay is tustay inay
      marmarsiino ay reerka kaga tagto u noqonaysa hadday tii hore wax ugu
      daraan, kaddib markay u sheegto in termuuskii oo shaahi ku jiraa
      jabay.<br />
      Gurigii bay timi iyadoo fara maran. Dad dhawr ahoo inankii iyada
      adeegsady ka mid yahay ayaa sugayey mar alia markay soo gashayba
      indhahaa lala wada raacay. Waxaa la qaadan waayey faro marraantooda. Waa
      lays wada eegay. Waxa la hubi waayey meesha</p>
      <p>wax ka jiraan. Hoos ayaa layska wad hiifayaa, su’aalo in la weydi-
      iyaana loo wadadiyaaryahay. Inankii oofahiyiba la’ ayaayiri, “Haye aaway
      wixii laguu diray mise adna ardooyin iyo mingis baad siisay!”<br />
      lyadoo hadalkuba dhib ku yahay oo dhan ka baqaysa dhan kalena afku
      xanuunayo bay Maryan si qabow baqdinina ku jirto waxay u tiri,
      “Termuuskii waa jabay. Dhulkuu igaga dhacay isagoo shaahina ku jiro”.
      Hadalkaa markay leedahay way gariireysay, wad- neheeduna xad dhaaf buu u
      garaacayey.<br />
      “Yaah! waa jabay aa! Dee hadduu jabay aduu kugu jabaye iska dhiib,
      weliba termuuska oo kaliya maahee shaaha lacagtiisana waa lagaa rabaa,
      ayan ahayn dushaaday ka go’an yihiin”, inankii oo giir iska kicinaya
      biriirta wejigiisa ka muuqatanaaad mooddodibi dibi u jicinaya ayaa
      hadallada geystey.<br />
      Maryan oo horay dhibtay reerkan ugala soo kulantay goca- naysa baqdinta
      haysaana kagaba gariirineyso ayaa hadba dhan eegtay indhahana ka guluc
      siisay. Wax hadala waxay ka kartay,” Anigu xaggee ka keenayaa wuuba
      jabaye”. Hadalkaa markay leed­ahay oohin bay qarsanaysaa.<br />
      “Qaw qaw, adigu ama is-bihinbihi ama beerka is gooyoo waxa lagaa
      doonayaa waa termuuskii iyo waxa kalodd garaneysid,” wiilkii baa weli ku
      haysta.<br />
      Hooyadii ayaa soo kacdy oo awal way is jirreyneysaye kaddib markay
      maqashay warkaa socda xasradi soo qaadday. Dibadday inta isa soo taagtey
      tiri, “haye, waxa la sheegayaa ma run baa”? Habarta hadalkeeda waxaad
      mooddey amuuba u ekaa qof maliil ah hadalkii, maxaa yeelay, weli
      beentiibay gadaysey.<br />
      Maryan mar alia markay aragtay afadii oo soo baxday bay cagaha wax ka
      dayday, maxaa yeelay, way ogsoonayd inayan faraha ka dhoofto. Waxay isa
      soo agtaagtay baabuur baxayoo aan waqti sidaas ahi u harin. Dadkii
      badiba way fuushanaayee, hareer- aha waxaa ka taagnaa baabuurka
      kaarigii, kirishbooygii darawalkii iyo danigii oo lacag ku
      xisaabtamayey. Maryan waxay aad u ind- ha.indhaysay siday u ogaan lahayd
      amay u warsan lahayd baab­uurka iyo sidii loo raaci lahaa. Ma ay
      danaynayn meesha uu ku socdo. Meel kastana ha u socdee haddii la qaado
      way u raacaysaa duruufta haysatey daraaddeed.</p>
      <p>In cabbaar ah markay ku gaaf wareegeysay iyadoo u kuur galaysa dadka
      baabuurka wataa kuway yihiin bay mar dambe maqashay dadkii baabuurka
      fuushanaayo ku qaylinaya darawalkii, kaasoy aqoonsatay.<br />
      intay isa soo agtaagtay bay tiri; “adeerow i qaad”.<br />
      Darawalkii oo aad isugu buuqsan afkana cagaar ka daadanayo ayaa indha
      galka ka baxsan Maryan ku eegay, hadalna wuxuu ka yiri, “Wallaahay ma
      fool xumid, ha yeeshee, waad rasan tahay.”<br />
      Hadalkaa markuu lahaa yaa waxaa maqlayey kirshboygii oon isagu ka
      dayrinayn qofta meesha taagan, oo intuu ku soo dha- waaday buu isha ku
      sii gubey Maryan. Mar dambena yiri, “Haye abbaaye, adigu xaggee
      rabtey?”<br />
      Maryan baa inta ka naxday su’aasha la weydiiyey tiri, “idinku xaggee ku
      socotaan?” “ah, ah, ah, meeshaan ku soconno had- daadan garanayn maxaad
      i qaada u leedahay. Annaguse waa ku qaadaynaa haddaad xagga baabuurku u
      jeedo u socotid,” Kirish- boygii baa yiri. Ma i qaadaysaan, xaggee
      fuulaa,” Maryan baa tiri “Jaranjaradaa ku fuuloo dhaqso waa la
      dhaqaaqayaaye,” Kirish- boygii baa yiri.<br />
      Maryan oo cagaha ka dhidideysa naxdin iyo xishood kaga yimid baabuur
      fuulka maanta ku horreeya darti baa jaranjaradii fuushay. Waxay sii
      socotaba mardambay rakadii sare ee baabuurka u baxday taasoy ugu tagtay
      dad aad u badanoo ugu muuqday kulligood iyada unay guulayaan geesana
      wada leh. Maxaa yeelay, baabuurkaa ciriir ahoo qof waliba wuxuu is lahaa
      yaan lagu sii ciriiriyin. Maryan waxay indha indheysay meelay fariisato
      mase arag. Dhawr qof oo meel jambi ah salka kula jirtay bay isa soo dul
      taagtay. lyana dhammaantood sugayeen inay sii dhaafto. Dadka qaar baaba
      si uga qashaafayey oo is lahaa qoftan wasakhda badane kirishboygu wataa
      yay ku ag fariisan.<br />
      Maryan inkastoo duruuftu ka eexatay oy silic ku barbaartay, taasoo aad
      iyo aad wax u gaarsiisay dadnimaday lahaan lahayd haddana markay runi
      run geydo laga yaabee inay hagoogato. Waxay meel aad u
      ciqaabantaagnaataba mar dambe ayaa baabuur- kii la daaray. Maryan baa
      dhaliilo iyo naxdinba galeen iyadoo ka</p>
      <p>baqday waxa baabuurku falidoono. Way ogsoon tahay marar badanna ishay
      ka aragtay baabuur meelahaas xaw xaw leh, hase yeeshee, weligeed
      maalintaas ka hor gudihiisa iyadoo is may korin meelay haysataye jambi
      ahayd bay aad ugu haliishay iyadoo is leh dhibta iman doonta ka
      fako.<br />
      Baabuurkii baa dhaqaaq bilaabay taasoy kor u booddey kol aala kolkuu
      hinqaday. Hadal ayan iyadu is oran dheh baa ka soo fakaday, “ala waa
      dhaqaaqay”.<br />
      siduu u dhaqaaqay ayuu ugu shubay ilaa uu ka libdhay magaal- adii.
      Haddiiba wuxuu ka libdhay magaaladii Maryan necbayde lagu dili jirey,
      welise neef baa Maryan ku taagan ay ka baqayso baab- uurka iyo
      socodkiisa. Yare nafis ah magaalada ay ka tagtay baa ku dhashay.<br />
      Galab ama casar gaab bay ahayd dadka baabuurka fushanina, inkastay
      badnaayeen baabuurkuna buux dhaafay, waxay wada feeqaaqayeen kana rajo
      qabeen hurdo iyo meelay caawadaa seex- daan maadaama la guurayn
      doono.<br />
      Maryan inkastoy taa war moog ka ahayd haddana meel mees- hay joogto
      dhaanta kama dayriseen haddayba heleyso.<br />
      Meel gadaale oo qashin iyo oafish laga dhaanshay ayaa waxaa soo
      kadaloobey wiilkii Maryan baabuurka soo saaray-Kirishboygii, oon isagu
      siduu meeshaa u soo fuulayba Maryan isha ka qaadin. Waa la fahmi karayey
      sababta uu ugu dhaygagsanaa. Dadka baab­uurka fuushan badidiisu way u
      jeedeen horayna way ula socdeen dhaqdhaqaaqii dhacay.<br />
      Meesha ama dhulka la marayey waa dhul qarafa ah oo aan aamin ahayn
      baahuurkuna boodda rablaynayey. Dad horay fadhigu ugu xumaa baa fadhigii
      u hagaagay saaltadii baabuurka daraaddeed.<br />
      Dadka waxaa ku jirey odayaal dhawr ahoo si isu wada reer magaaleynaya.
      Mid ka mid ah odayadaa ayaa si ugu maqnaa Maryan iyo dhogor xumada ka
      muuqatay. Wuxuu is weydiiyey inay soo fakatayoo wax ka carartay. Odaygaa
      Maryan ka shakiyey wuxuu ka mid ahaa odayada magaalada, Maryan
      wajigeeduna waa</p>
      <p>ku yaal walowba uusan soo dhifan tay ahayd iyo meeshay joogi jirtey
      waxaa odaygaa isaga ah ag fadhiyey oy wada socdeen oday kaloo ay isku
      meel ku socdaan. Labaduba waa mushtar aan sidaa u sii taagganayn. Kii
      hore wax u eegayey baa kii kale intagundhiyey si faq ah wuxuu u yiri,
      “war dhoocishaan magaalada ka fakanaysa ma aragtaa?”<br />
      Kii kaloon sidaa wax u danayneyn baa inta is dhagooleeyey mar dambe
      yiri, “maad inaka deysid hawlahaas aan danta inoo ahayn, ma naagaha
      maanta joogaa meelay u socdaan iyo arrimahooda loo galaa”.<br />
      “Allow ku magan! Naag haddaan la danayn ma wax kaloo la daneeyaa jiral,
      anigase maad su’aasha sidaan ku weydiiyey iigaga jawaabtid, intaad
      goof-oodeysid. Qoftani la mid ma aha naagahaad ka hadlayside bal u fiira
      yeelo. Waa qof baqsan didsan rasan ama dani ha u run sheegto ama dan ha
      lahaatee aniguse waxaan u malaynayaa inay qof carar ah tahay,
      wajigeedana waa igu yaallaa oo marar badan baan arkay,” kii hore
      su’aasha u geystay baa yiri.<br />
      Kii hadalku u dhacayey ayaa sidii qof daallan inta u neef-tuuray isagoo
      hadalladaa nacsan dhan kale isu gundhiyey inuu hadlana kaba masuugay.
      Micna darray la ahayd inuu hadlaba, maxaa yeelay waxaan deeqin doodda
      saaxiibkii meesha keenay.<br />
      Ninkii lagu diidey hadalka ayaa isna deystey hadalkii, wuxuus- anse deyn
      inuu Maryan u fiiro lahaado.<br />
      Baabuurkii weli waa duulayey, dadkii saaraana sidii bay u lul- mayeen.
      Qorraxdii marba marka ka dambaysay way sii ciiraysay.<br />
      Maryan meeshii bay weli taagneyd dabayl xun oo xagaa baa dhacaysay,
      baabuurkuna waaba ka hor jeeday. Iyadoo sidaa ahayd ayaa Maryan ayan hu’
      u lahayn. Calaladii jeejeexnaayeay qabteyna bilifbilifta hayaan. Waxaa
      hadba kor uga boodayey timo aad u dheeraa ay lahayd waxay ku xirtana u
      la’ayd. Gacmahay la kala gaari weydey, mar timahay ku booddaa mar
      tafihii kaloo jeexjeex- naa bay hadba mid qabataa iyadoo weliba inay
      dhacdo ka baqaysoo hadba dhig raacaysa. Meela badanoo jirkeeda ah
      haweenkana cawro u ah bay u la’ayd hu’ ay ku asturto arrad
      daraaddii.</p>
      <p>Wiilkii baabuurka soo saaray arag in xaajadu si kale tahay aadna ay
      ugu adkaan doonto dantuu Maryan ka lahaa. Wuxuu ku taiiamay; lacag ma
      weydiisaa iyo haddaad weydiiso kuwa hadda kookoolinayaa kolley ka bixin
      doonee maxaad isaga sii didinaysaa.<br />
      Qorraxdii baa dhacday, aaskiina waa madoobaaday. Baabuur- kii sidii buu
      u shubmayey, dariiquna waa qarfihiisii boorku u dheeraa. Raaxo daayoo in
      laga daataa aad looga digtoonaa. Wax madax laysla dhaco oo cuucdiyo
      caaddu kartaba gooray saacad dambe tahay baa meet tuulo ah la yimid.
      Haddiiba Kirishboygii baa ka hor intuunan hawshuu lahaayee ahayd baabuur
      fiir fiirin gudan intuu soo orday cunto ula soo cararay Maryan. Wuxuu
      islahaa: yaan lagaa qaadine meelayso hana lagaaga xishoodo. Wuxuu moogaa
      in lala socdo dantuu leeyahayna lala garanayey. Dadka baabuurka fuushan
      intooda badane waayeelka ahi taa way ka horjeedeen. Walowba dhallinyaro
      badanina meelaha dhoobnayd arrintana dhanka kirishboyga ka arkayeen,
      balse waa dhankay cuskataa talo.<br />
      Kala faq iyo is ilaalin baa bilowday. Darawalkii baa wuxuu isna ku
      biiray qoladii yaryarayde in la dhacay qabtey. Inkastoy habeen ahayd
      haddana dadkii labuu u qaybsamay. Habartii baa horjooge u noqotay
      Maryan. Meel kastoo la joogana agteeda kama dheer- aaneyn. Odaygii isna
      dhankiisu isula rabey wuxuuna isu haystay nin wax taray.<br />
      Maryan iyadu xagga habartay isu badineysay walowba ayan illowsaneyn
      nimankii baabuurka soo saaray iyo odaygii go’a siiyey.<br />
      Kaftan baa ka dhex furmay dadkii baabuurka wada fuusha- naaye arrinta
      Maryan kooxiba dhanka kaarkeysay. Hadallo hoos ka tuur ah iyo
      dibindaabyo cay hoosaad ah baa bilowday. Kirishboygii oo sida lagu wada
      yaqaan dadka baabuurta ka shaqeeya aan xis- hoonayna af xumaduna caado u
      tahay baa mardambefurmay, “war ninyohow dadkuba waa is dhaamaaye habar
      xunee meeshay wax u dabayso la yaqaani ha ku dhacdaa kuugu daran. Waa la
      yaqaan dantay ka leedahay iyo meeshay is leedahay wax mari, maxayse
      kougu taal wallaanan sidaa ku harayne. Wax kale haddaan waayo lacag
      baanan waayeyn. Dhoocil xunee iyaba daahuun ahi sidaa ha kaaga gashato
      mid aan yeelayo mahee maxaad ka eegi! Wallee ama Qoroftaan kaaga dhigi
      ama lacag baad soo socon”.<br />
      Odaygii baa inta isha ku sii gubey iskula hadlay, “Wallee qurux u
      dhalatay waqtigaa ku haya mooyaane”. Intiiba intuu ka naxay waxa Maryan
      haysta buu yiri, isagoo dadweynaha baabuurka fuus- han hadalka dhex
      dhigaya “War miyeydaan dad naxaya ama dad- nimo haba yaraatee ku duugan
      tahay ahayn, maxaad inanta yaree agtiinna balanbalaysa wax u tari la’
      dihiin.” Inantiiibana go’ uu huwanaa buu inta u soo tuuray buu yiri,
      “Naa bal isku qabo wax kale ma haynee”.<br />
      Dadkii intii badnayde dhallinyarada ahayd lab iyo dheddig baa si kale
      taa u qaatay intay is wada eegeen oo afka wada buureen laysuna wada
      iljabshay baa isku mar la wada yiri, “Haaha, bal isku qabo,” wax kalena
      lama sii orane intaasaa hadalkii lagu deystey.<br />
      Maryan way garatay dulucda huuhaada. Way xishootay oo waxay ka gaabsatay
      go’ii loo soo tuuray inay qabsato, walowba uu dusheeda badiba ku dhacay.
      Intay aad u yaxyaxday oo hadba dhan eegtay bay iyadood mooddo in
      belaayosoo ag-dhoobatay gacanna u fidin weydey xishood daraaddii. Dhaxan
      baa haysaye naxdintay naxday darteed ayaa dhidib qooyey.<br />
      Odaygii waxtar is yiri naftiisa la gal dhallinyaradana ka baq. Habar
      baase inta soo booddey tiri, “Allow doqoney ha kuu naxari- isan, naa
      qabso go’a oo isku qabo waad u baahan tahaye; maxaa kaa galay yawgan
      huuhaadooda, haddayse iyagu dad yihiin may wax ku taraan intay
      heesayaan! Waxba ha maqal warkoodee qabso go’oo halkanna soo
      fariiso”.<br />
      Maryan oo aad geesinimo gelin dheraada uga heshay hadalka habarta baa
      go’ii boobtay kaddibna waxay isku soo qaadday habarta agteedii. Meelay
      salka dhigto, inkastoy ciriir ahayd, bay heshay. Naftii ba ku soo
      noqotay dhaawacii horese mid baa ugu darsamay ah dabayl aad u gashay.
      Inay aad u dhaxamootay bay gariiraysay indhahana biya da’ayey.<br />
      Wax hadala lagama hayo oo mar way xishoonaysaa mar kalena afkeeda
      jajaban oo dhaawaca bararka lehe wejigeeda ku yaal bay qarsanaysaa.
      lyada waxay ula muuqdeen ceeb iyo fadeexad dadku ku caayayo.</p>
      <p>Buuqii iyo caydii baa dentay. Dadkiina wuxuu u batay wax ama hurda
      ama lulmaysan. Guurihii baa dheeraaday mar dambaa meel cidla inta la
      joogsaday, darawalkiina hurdo dhag yiri. Dadkii hore u seexan waayeyna
      mar dambe iska seexdaan.<br />
      Waagii beri lana xaaxaabsey. Habartii oon ka sidii warsan Maryan meeshay
      rabto baa tiri “Adigu Magacaa?”.<br />
      Maryan baa ka maagtay hadalkii waxay sheegtana garan wey- dey.
      Habartiina way fahamtay dhibta Maryan haysata iyo inay tahay qof iska
      jahawareersan. Intay madaxa ruxday oo ilka caddaysay bay tiri, “micna ma
      lehoo horaan marar badan u arkay kuwo sidaadoo kale intay dhegta uun ka
      maqleen waa la safraa iyagoon ujeeddo lahayn meelahaa waraabayaashu ku
      cuneen hadhowna la arkay iyagoo biyaha iyo baasiinka isku daraya, balse
      waaadna meeshaad qof cusuboo qurux u dhalatay baad tahaye is
      dhigtaa.”.<br />
      “Eeddo runtaa weeyoo dhibaataa I haysa. Waqtigaa i wada ee meelaan ka
      imid iyo meelaan u socdo toona garanmaayo. Aad bay iiga qasan tahay
      aniguna iskama qasina waa duruufta waxa sidaa ii galay. Anigu waxaan u
      socdaa meel alia meeshii i ceshata,” Maryan baa tiri.<br />
      “Waa ku gartay, hadalkaagana waxaa ka marag kacaya muuq- aalkaaga. Anigu
      Xamar baan u socdaa haddaad i raacaysidna waan ku wadayaa ilaa Xamar,
      midaan wax ka qabana ma aha haddaad in muddo aan badnayne Xamar aan
      joogi rabo ila jogeysid, inteediina meelo daydayanaysid”, Habartii oo
      belo iska dhigaysa baa tiri.<br />
      Maryan oo mar ku faraxday Xamar tegiddiisa, mar kalena habarta hadal
      wanaageeda ayaa tiri, “Alla eeddo waxba kama qabo sidaa, waadna ku
      mahadsan tahay.”.<br />
      — IV —<br />
      Inkastoy mudda aan yarayn ku qaadatay baabuurkii iyo dadkii la socdeyba
      Xamar imaatinkiisii goor dambay ahayd markay bid- haansadeen, goor
      habeen baray tahay kaahii Xamar. Markaa waxay Marayeen dariiq laami ahoo
      halow ah. Maxaa yeelay caasimaddii baa dhow waana mid caadi u ah in
      dawladaha soo korayaa weli- Qoodba cammiraan caasimadaha iyo
      agagaarkooda. Kaaha baxay<br />
      Goor dambay ahayd guurana lagu jiro markasidaa kirishboygu u duryamayo
      ha yeeshee, dadka qaar maqlayo ujeeddadiisna si fiican loo garanayo,
      walowba dadka intiisa badani iska hurdeen.<br />
      Habartii si fiicab bay u maqashay wiilka hadalkiisa. Intay Mary- anoo
      agteeda luqma-laaban jugsiisay si ay u dareensiiso dhaarta iyada u
      dhacaysa bay inta qosol been laysay tiri, “Bal dhaarataye waa waxaad ka
      gurtaa. Maxaadse tari karaysaa waxyohow usgagga badani! Lacag hadaad
      rabtid waa lagu siin wax kalena ma samayn kareysid!”.<br />
      Maryan inkastoo jug la siiyey haddana may kicin. Aad bay u daallanayd,
      meeshay ku jirteyna meet ammaan ah bay ahayd.<br />
      Kirishboygii baa marmarsiino u helay cayduu habartu la rabey, “Eeyaa
      waad is aragtaayoo adiga lagaa dhammaysaye maad iska nasatid, mise mid
      alia iimaanka ka qaadayoo horay loo soo nacay baad yaraantaadii ahaan
      jirtay?”<br />
      Intaa markuu marinayo farina ayan ka qodnayn cayduu rabo baa Odaygii
      yiri, “Waar waa sidee, miyaadan xishooneyn af xumi- daa, bal eeg qoftaad
      caayeysid! Waar naga aamus afku ku go’ye!”.<br />
      “Oday adiga naftaada wax baa kaa hadlinayee maad caddaysa- tid. Waa
      naqaan adoo kaloo meel cidla ah ku xiiqa hadhowna ceeb iyo cay faraha
      dara,” Kirishboygii baa yiri.<br />
      Habartii, “Afkaygow buus. War isaga aamus, waa carruur oo caqli baan
      jirine,” bay tiri.<br />
      “Marag baan kaaga ahay”, Odaygii baa yiri.<br />
      Danigii baabuurka oo waxoo dhan la socdey baa inta mara uu huwanaa
      boorkana isaga awdayey iska rogay isagoo si u kulul yiri, “waryaa maqal,
      wad af xuntahaye dadka sharafta lehe baabuurka fuushan ka daa af xumada
      haddii kale adaa harayee ogsoonow!”.<br />
      Kirishboygii oon ogsooneyn Danigu inuu meesha joogo, shir- kana ku
      maleynayey baa naxay markuu hadalkii maqlayjubuq dam- bena laga
      waayey.</p>
      <p>Habartii iyo Maryan baa barbar isu taagay, qofba waxbaa u darane
      waxay Maryan aad ula yaabbanayd magaalada weynan- keeda, nal
      badnaanteeda, baabuur badnaanteeda, gaarahaan kuwa yaryare ayan weligeed
      horey u arage meelaha dusmeynayey. Mar­kii mid meelaan u dhaweyn soo
      marba habartay inta dhanka kale ka marto qabsataa.<br />
      Maryan oo aad kirishboygii ugu ciil qabo ayaa waxay sii raac- day
      habartii. Go’ii weli way huwaneyd, odaygiina mana ilaawin meel uu wax ka
      yiraahdana ma joogo. lyadu waxay isaga qaadatay in lagu
      sadaqaystay.<br />
      In cada markay sii lugeynayeen bay tagsi habartii la hadashay “Soo
      fuula”, ayaa tagsiilihii yiri. Habartii baa intaalbaabka hore iska
      furtay iyadoon waxba Maryan hagin waxna u tilmaamin iska fariisa- tay,
      maadaama ay aad u daallanayd qof da’ joogtana ahayd, tagsi- iluhuna waa
      war moog Maryan hagin waxna u tilmaamin iska fariisatay, maadaama ay aad
      u daallanayd qof da’ joogtana ahayd, tagsiiluhuna waa war moog Maryan
      wax ay ka garanayso ma leh baabuurtan dhadhabacaadsane dadku
      hulhuulanayo. Horay waatay habarta isaga daba socotaye alia markay
      habartii gashay oysan weli xiran bay horta u hollatay inay iyana
      baabuurka meesha habartu gashay ka gasho, haddana garamba weydey si loo
      galiyo qaabkiisaba. Markii horay u hollatay inay gashay horta lawga ku
      diirtay jambiga baabuurka. Waxa maskaxdeeda isku mar isugu yimid farqiga
      u dhexeeya kay markaa ka soo degtey iyo kan.<br />
      Maryan iyadoo sidii u yaabban si ay wax tiraahdana garan la’
      tagsiiluhuna hoos ka haaraamayo is leeyahay naagta baas maxay baabuurka
      u soo fuuli weydey ayaa habartii wax fahamtay oo inta sidii qof
      baraarugey kor u soo booddey waxay tiri, “Alla, war inanta albaabka ka
      fur una sheeg siday u soo fuuli lahayd ma taqaan dhaqan magaaleedkane”.
      v<br />
      Tagsiilihii baa inta kajan u qaatay si caadi ah albaabkii u furay isagoo
      aan riixin. Maryan intay isku soo qaadday albaabkii laga sharqamiyey
      xaggiisii bay law kusii qaadday ilaa uu haddana xir- may. Maryan aragtay
      in meelo sharqamayaan irridda ama ha fur- mayo ama ka xirmayee mase ay
      kala aqoon mid xiridda iyo mid furidtoonna.<br />
      mayo ama ha xirmayee mase ay kala aqoon mid xiridda iyo mid
      furidtoonna.<br />
      waa mid aan yarayn, xitaa uu aad u ifiyey daruuro guud yaacayey Xamar.
      Dadkii horay u yiqiin kama hayso. Waxay iyada la ahadoo keliya dayax
      inta khaldamay meelahaas daalaa-dhacaya iyo iyadoo inta dayowdey mala
      beena tumaysa.<br />
      Qof ka mida dadka baabuurka saaraa baa inta iska yeeray yiri, “Allaylehe
      waa Xamar, caadkeeda ley, waligeedba waa lagu yiqiin sharaftiyo
      shacniga. Dhaaxaba soo soconnaye alia mana nabad keenay.”<br />
      Maryan oo hadalladaa maqashay ilaa iyo markaas aan magaalo u jeedin baa
      yaabtay. Waxay tiraahdana garan weydey. Si laab furraan dheeraad ahi ku
      jirto bay isugu mashquulisay inay Xamarta la sheegayo aragto. Waxay
      hadba hummaagsato geedaha waaw- eyne xiinka lagu dhaafayey. Dhawr kol
      bay meelo nalal ka baxayeen oo aan dhawr guri ka bad nayn intay aragtay
      istiri waaba tan Xamar-<br />
      tii la sheegayey, haddana waa la dhaafaa iyadoo baabuurku si<br />
      xun u shubmayo.<br />
      Sidii Maryan iyadoo u yaabban dhegaha iyo indhahanasi cuius u shaqo
      galisey, inkastoy aad uga xishooneysey inay dadka weydi- iso Xamarta la
      sheegayaa meelay tahay, baa ugu dambayn markii dambe waxaa la soo galay
      meesha u dacaleyey Xamar, taasoo iftiin Maryan ka yaabiyey meel kasta
      oodda ka soo jabsaday. lyadoon is ogeyn bay inta kor u booddey si lama
      filaan ah waxay u tiri, “Alla waa Xamar!’”.<br />
      Habartii baa inta hoos u gundhisay tiri, “Haye, iska fariiso Xamar wuxuu
      yahayba waad arki doontaaye”.<br />
      Maryan oo mar naxday sida hadalku uga soo dhacay mar kalena habarta
      waanadeeda yeeleysa baa hoos inta isu soo gaab- isay meesheedii ciriirka
      badnayd soo gashay.<br />
      Baabuurkii wuxuu sii dusaba mar dambuu meel ciid, boor iyo qashina badan
      isku soo.kala fireeyey taasoo inta daraawalkii damiyey ka boodey
      dadkiina lu amray inay degdeg uga daataan si uu qaad ugu doonto. Dhagac
      baa laga yiri oo qof waliba inta xafash- kiisa urursaday magaaladiisa
      dhan ka galay.</p>
      <p>Tagsiilihii baa shakiyey oo is yiri, malaha waxa habartu sheeg- aysaa
      dhab ah. Wuxuu sii jalleecay Maryan mise iyadooo intii qof yaabo yaabban
      indhahana taageysa bay iska soo taagan tahay, intuu qoslay oo soo dagey
      dhankay taagnaydna u soo wareegey buu irridii furay inay fuushana u
      sheegay.<br />
      Irriddii la fur, meesha dadka loogu talo galay inay fariistaanna Maryan
      aragtay, ha yeeshee, dhibaato waxay ka joogtey sidii loo gali lahaa.
      Tagsiilihii oo agtaagan inay gashnasugayasi uu uguxiro ayaa Maryan meel
      iyada aad iyo aad ula yar isku sii qaadday. Waxay kala heli weydey Madax
      iyo luguha mid la hor mariyo. Labadaba isku mar bay ku dayday wayse u
      suura geli weydey? Fooddana waxay dartay irridda dhankeeda sare cagahana
      dhankeeda hoose. Sidii baloon darbi lagu dhuftay bay dib u soo booddey
      iyadoo wax gaareen ha yeeshee qarsanaysaa.<br />
      Tagsiilihii ayaaqosol ka kacay oo yiri, “War cusub, caawana ma tanaa
      timid!”.<br />
      Intuu isagii galay tusiyey sida inta loo galo loo fariisto. maryan
      markaasay iyadoon ka dhibaato la’ayn mar labaad madaxa soo gelisey. Aad
      bay u khajishanayd una baqaysey. Tagsiilihii oo qosol socon la’ baa inta
      wareegay baabuurkii kaxaystay, meeshey rab- eenna waa u sheegeen.<br />
      Dhaqdhaqaaqa tagsiga iyo raaciddiisu waxay aad u cajabiyeen Maryan
      indha-sarcaad baa u sii kordhayey marba marka ka dam- baysa. Tagsiilihii
      oo qaadan la’ qoftana badownimadeeda baa mar damboo cabbaar la socdey
      inta habartii jalleecay yiri, “sidani ma idin ka dhabbaa mise anaad iga
      gadaysaan?”.<br />
      “Saa rabtidba ka dhigoo meelahaas noo jooji”. Habartii baa tiri.<br />
      “Ka dhigtaye, gabadhan ma baran karayaa? Waana iga dhabe ogsoonow, maxaa
      yeelay weligayba waxaan baadigoob ugu jirey qof tanoo kale ah,”
      Tagsiilihii oo qoslay baa yiri.<br />
      “Waa laydin ku yaqaana miskiin aad feylo goysaan dabadeed markaad isku
      dartaan durfigeeda meelahaas isagatuurtaane adoon waxba cidla ku xiiqin
      hoo lacagtaada,” habartii oo ku dayeysaa hadaladaa tiri.<br />
      Maryan iyada ninka baabuurka raaxada badan watey aad buuba ula
      hannaansanaa xodxodadiisana kamayba dayriseen. Sida niyaddeeda ku badan,
      walowba hadallada kulule habartu u dhiibtey dhiilloo geliyeen.<br />
      Baabuurkii baa laga degey Maryan sidii iyo ka daran baa dhibi ka raacday
      degiddiina. Meeshay ku socdeene aad ugu dhoweyd bay u sii tillaabsadeen.
      Wuxuu ahaa guri habarta saaxiibaddeed leed- ahay oy magaalada kaga soo
      degto. Irridday ka soo galayeen maahe waa laga hor yimid. habartii
      garwadeenka ahayd baa habar kaloo albaabka furtay ku soo booddey, “Alla
      waa saaxiibtay, Xali- imo iska warran ? Alla ma ku nabad keenay”?.<br />
      “Nabad Faaduma ee bal idinkuna iska warrama”, Xaliimo oo daallan siina
      gudbeysaa tiri,<br />
      “Waa nabad iyo ladnaane soo gudba”, Faadumaa tiri: Maryan iyada cid
      salaantay ma jirin. Meeshii loo nuuxsadaba habar Xali- imay iska daba
      geleysaa. Welina waxaa aad ugu weyn baqdintii, fajicii iyo qaladay Xamar
      ka qaadday. Sidii wax didsan bayna u boodboodeysey.<br />
      Waa la fariistay, shaah baa loo kariyey cunto kaloo loo diyaar- iyana
      hurdaday ka door bidayeen.<br />
      “Oo gabadhana yaa inoo dhalay illeen innagu waa is naqaanoo weligeen wax
      ma aynu dhalin”. Faadumo ayaa tiri.<br />
      “Gabadha cid dhashayba la dhal caawase innagay magan inoo tahaye
      ogsoonow,” Xaliimaa tiri.<br />
      “Haa ku gartay, waa gabar Xamar u soo xiistay, dariiqaana isku soo
      barateen sida muuqata”, Faadumo oo qoslaysa ayaa tiri.<br />
      “Haah, allow wax wax na tara hannoo waayin. gabadhan Maryan baa la
      yiraahdaa waana qoftaad u jeeddide quruxdaa Alla u dhaliyey weliba ay u
      dheertahay gabarnimada runta ahee dabiiciga. ah. May aha sida gabadhiina
      reer Xamaree iyagoo kol hore ka guurey gabarnimadii haddana weli laga
      daba wado. Anigu waxaan aaminsanahay gabarnimadu inay tahayoo keliya
      meeshaan isla garanayno, haddii meeshaas qardowdo ama laguxad
      gudbogabar- nimo waa ku deysey,” Xaliimo iyadoo rabtey inay Maryan si
      aan toos<br />
      “Oo hadda waa hubaal in qoftani gabarnimada sidaad adigu u haysatid
      tahay?” Faadumo tiri: “sidee weeye, ma qof waxayan hubin ku hadaaqdaan
      kuula ekahay, Waabase i taqaane waa sidee”! Xali- imaa tiri.<br />
      Maryan halka waxay ka heshay fekred iyada gacan siin karaysa Awalba way
      iska maieyneysey in Xamar ahayd meel ka beer sar- raysa meelaha kale,
      lyadase waxaa wax kasta kaga meelay wax marin doonto iyo sidaarrinteedu
      isugu luga duwan doonto. Aragtay in habrihii yihiin kuwa inta da’ jooga
      gablan ah. “Booyaalow, may adigaba ku dhalaan oy ilmo kaa dhigtaan bay
      iskula hadashay”. lyadu may hadale hadallada habraha uun bay
      dhuuxaysey.<br />
      Faadumaa aad u danaysey Faanka maryan la faaniyey, inkas- toyan sii
      hadalla hoos bay iska tuseysey danayntaas.<br />
      Hadalkii baa inta caadigaa xirmay la wada seeexday. Maryan oo weli go’ii
      ku duuban baa meel sal I i loo dhigay, habrihiina sariiraa lagu kala
      seexday. maryan kama dayrineyne way mahadineysey salliga shamiitada
      yaale aan barkintana lahayn. Dhag baa hurdo iyo daal la yiri.★ Waagii
      baa beryey. ka hor intaan islaamihii kicin ayaa maryan kacday iyadoo u
      adkaysan weydey dhawaaqii iyo gariirkii dheeraadka ahaaye magaaladu
      markay toostay bilowday, meelay aaddo iyo waxay qabatay garan weydey
      inkastoy kacday hurdadi- ina ka berdeddey meesheedii bay iska
      luqma.laabnaatay iyadoo isha ka guluc siineysa ilaa habartii guriga
      lahayd inta toostay sare kacday oo inta dibadda u baxday inan u
      shaqayneysaye iyadu kol hore quraac samaysay jikadana dhex fadhida u
      tagtay kuna tiri, “Naa laba qof quraacdood degdeg u samee”.<br />
      Dib ayay isaga soo laabtay markay hadalkii u sheegtay. Waa la wada
      kaakacay. Quraacdii baa loo soo wada fariistay. Intii la cunayey baa si
      fiican laysu wada eegay. Habartii guriga lahayd waxaa ku sii weynaadey
      Maryan quruxdeeda inkastoy si ahayd bushintay hoos uga qaniintay.<br />
      Xaliimo oo iyadu ah qof mushtar ahoo rabta inay inta degdeg wax u gadato
      laabato baa mar alia markay quraacdii cuntay inay baxdo isugu alaab
      duwatey. Waxay is tustay inay Maryan ciidan u kaxaysato haddana
      badownimadeedii bay xusuusatay ilaa ay ka</p>
      <p>baqday oy istiri armayba kugu dhimataa baabuurina meelahaas ku
      jiirtaa. Inay meesheeda uga tagtay goosatay. Iyadoo boorsadeedii gacanta
      ku sidata dhaqaaqana u taagan bay tiri: “Faadumo anigu meelihii wax lagu
      iibin jirey baan soo marmarayaa waana soo qado doonanayaaye inantii ha
      sii joogto. Qadada haddaad kowda i weyd- aan iska qadeeya. Naa adna
      reerka la sii shaqee.”<br />
      Faaadumoo aad ugu faraxday inanta loo cideeyey dan weyna kaba lahayd baa
      sidii qof wuxuu rabey si sahlan u helay inta kor u booddey tiri, “haa,
      waa yahay Xaliimo, aniga naftaydaa mar dhow inaan baxo u baahan.”<br />
      Xaliimo irridday ka sii booddey, meeshiina waxaa isugu soo haray
      Faadumi, maryan iyo inantii kalee adeegeysey.<br />
      Faadumo oo sugi la’ayd firaaqaday Maryan u heleyso si ay indhaha uga
      xanjayso baa waxba ma kaadsane, hadal u soo faru- maystay, oo tiri “Haye
      inanta cusube, Xamar maanta u yahay meel hor leh! bal ii warran Maryan
      magacaagu sow ma aha?”.<br />
      “Flaa eeddo”, Maryan, oo si uba baqayso ayaa tiri.<br />
      ’’Oo waxan ku weydiiyey waligaa maanta ka horow Xamar ma aadan iman
      miyaa?” Faadumoo belo iska dhigeyso ayaa waydiisay.<br />
      “Maya eeddo, weligay maanta ka horow Xamar ma iman, dhegta uun baan ka
      maqli jirey”, maryan baa ku jawaab celisay.<br />
      “Allow ku magan, waxaan ka xumahay in aad fursad aad u weyn dhumisay,
      waxbase ma lahoo haddaad gadaal ka soo gaartey,” Faadumo markay intaa
      tiri bay musqusha aaddey, iyadoo hadalkii u furan yahay meeshii inay ka
      wadana rabto.<br />
      Goobta waxaa joogtey inantii kalee Faadumo u adeegeysey Eeddana ay u
      ahayd. Inantu waxay fahamtay debinka Eeddadeed Faadumo daadinayso iyo
      dantay ka leedahay dhan kalena waxay ka masayrsanayd tan baase ku soo
      korodhay meesha. Gabadha Sagal baa la yiraahdaa waana mid fariida;
      Habartu intay maqnayd bay Maryan hoos warbixin koobanoo digniina ugu
      dhiibtey. “Naa maqal, waxaan filayaa inaad garan karaysid dulucda
      sheekada iyo waxa laguu koolkoolinavo. hadalkii oo dhan is ilaali anoo
      runta</p>
      <p>Maryan iyadaa qof aan waaya-arag ah ahayne horay ka fahmi lahayd
      shaqada gurigaasi u furnaa kaddib markay aragto gunti- jnooyinka jy0
      dacaska tirada ka bataye haddana aan dadkoodii loo jeedin.<br />
      Maryan oo far fidin la’waxyaalaha lasiinayana intaka wiswistey
      taabashadoodaba ka cabsanaysa baa Faadumo aragtay qaadanna weydey
      xaajadaas. Mudday u sugtey, mise nuuxsiba ha sheegin. Faadumo madaxay
      inta ruxday oo qamuunyootay tiri, “Allow doqon ha naga dhigin, war waa
      laxdaaqdaan u malaynayaa miseqallal bay qabtaa.?’<br />
      Faadumo inta soo kacday Maryanna kor timi bay madaxa ka taabatay. Maryan
      baa naxday oo in la dilayo u malaysey, sidii bahalku soo socdana isu
      adkaysay. Aragtay Maryan inaan dildili jirin, ha yeeshee, jeesjees jiro,
      waase midaan iyada wax ka dhimayn.<br />
      Intiiba waxaa soo galay dhawr gabdhood oo is jajabinaya. Dharka la qabo,
      sida loo labbisan yahay, boorsooyin siddooyinka dheere aad u yaryare la
      lalminayo iyo carrabada la lulayaa waaba wax kale.<br />
      Waxay dalaq u soo yiraahdeen goobtii maryan iyo Faadumo joogeen. Salaan
      iyo haahaa been ahee aad u jeedid baa bilowday.<br />
      sagat a hoos ka soo dustey oo inta Maryan meelaan eedda- deed ka arkeyn
      iska tustay u iljabisey, afmaroojis iyo gacmahana tilmaamo ku
      siisay.<br />
      Maryan way fahamtey waxay tahay walowba ayan weli sii ogaan intay dhan
      isaga rogtey dharkii dusha ka saarra go’ay hawa- neydna isku sii
      hadoodishey bay Sagal xaggeedii aaddey iyadoo ka baydadsan colka meesha
      yimid iyo camaaryaleyda sunteeda.<br />
      sagal oo awaloo dhanba awaaleysey inay maruun u soo baxdo baa inta
      garabka qabatey jikadii la gashay. labo goobood baa loo kala jabay.
      Maryan iyo Sagal iyo Faadumiyo kooxdii cusbayd.<br />
      Sheekaa dhan walba u furuntay. Faadumo iyo kuwii meelaha meehannowga
      ahaa baa fariistay, “Hayee eeddo, soo lama ladna? Maantase maxaa la
      hayaa? Ayaamahan inta la busaarsadey<br />
      faraha kaa saaraya. Waxaan kaaga doonayo ma leh oo tani aniga waa
      eeddadey aabbahay la dhalatay, ha yeeshee waa afmiins- haarad kabihii
      Nabiga cuntay waxaan ku noollahayna waa dabak- haad iyo been”, Sagal oo
      si u baqaysaa tiri.<br />
      Faadumaa soo gashay Sagaloo Maryan ku haysata, Maryan oo indhihii soo
      baxeen dhiilo-xumina wareentay. waxay ku dhowayd inay cagaha wax ka
      deydo dan baase celineyse. Awal qof faraxsa- noo wixii la weydiiyo u
      dhug leh bay ahayde, Faadumaa waxay u timi qoftii oo waji kale iyo
      muuqaal kale leh, sina uba sal ka kacsan.<br />
      Faadumo wax bay tuhuntey mase garan in Sagal irbad Maryan ku durtey.
      sagal intay hoos Maryan ugu iljabisey bay iska baxday.<br />
      Faadumo meeshay awal fadhidey bay soo fariisatay iyadoo hadal maaggan
      iyo inay Maryan tubta ku soo riddo, waxayna “Maryan waxaan ku weydiiyey
      eeddo dhar miyaadan sidan-”?T*“Mayee intaa aan qabo waxaan ahaynoo dhara
      maba lihi laakiin intaan baan iimaanka ku qabaa”, Maryan, oo indhuhu
      dibadda yihiin baa ku jawaabtay.<br />
      Faadumo intay kacday oo armaajo ku dhaweyd furtay bay gun- tiimooyin aad
      khafiif u ahee ka buuxay soo xantoobisey waxayna ku soo sayrtay Maryan
      dhabteeda, “Waxaad rabtid ka xuloo iska bed- del calalada xunee uskagga
      badan. naa Sagal! bal dacas la kaalay, ama iskaba daa halkaana kuwa
      cusbi yaalliine”, iyadoy faan ka tahay Faadumaa tiri.<br />
      Meelaan ka dheerayn bay soo jiiddey mise maxaa dacas ah. Maryan
      cagteedaa la eegay. Kuway u malaynaysey inay le’eg yihiin bay soo
      dhufatay oo u soo tuurtay.<br />
      Maryan awal cago caddaan waxba ma dhaamin dharkii lagu soo tuuraye
      barafuunku ka soo hadaayaa wax kaleba ahaa wali far uma fidin, inkastoo
      uu dhabteeda saaraa dacaskii sidoo kale. Harga waraabaa alia u tuuray.
      Sidii qof maantoo dhan ordayey ama shaqo aad u adag hayey bay neeftuur
      ka bixi weydey naxdin iyo baqdin dartood.</p>
      <p>Kor baa isku mar loo wada boodey, waxbana lama sugine waxaa toos loo
      aadey reerkii. Gurigii baa la tegey oo la garaacay.<br />
      Habar da’ ah baa ka furtay oo tiri, “Haye maxaa darraa ood
      dooneyseen”?.<br />
      “Eeddo nabad, ciddii gabadha ciidanka ah dooneysey soo idinka ma ahayn”?
      habartii baa inta faraxday tiri, “Haa maandhe ee ma ciidan baad haysaan,
      ma idinkaa raba inaad shaqaysaan?”.<br />
      “Sagal gudba maandhooyin” Habartii baa tiri, “Waa cidla oo ninkii iyo
      naagtiiba shaqay aadeen anoo sidaad ii jeeddaanba qof- taa cadka ah baa
      iska dhex jooga; ninka hooyadi baan ahay. Shaqa waa laydin siinayaa
      xataa haddaad labadiinnuba rabtaan. Ma mid rabtaa mise
      labadiinnuba?”.<br />
      “Mid naga mid ahaa rabta, haddii taasi idiin bogto asaad qof u baahataan
      waannu idiin wada shaqayn doonnaa,”. Sagal, baa tiri.<br />
      “Haah, gartay, haddaba, waxaad yeeleysaan haddaad rabt- aanna waad ila
      joogeysaan ilaa ninkii guriga lahaa yimaaddo, haddii kalood wax hawla
      leedihiinna duhurkii baa noo imaanaysaan”, habartii oo aad ugu faraxsan
      imaatinka Ciidanka baa tiri.<br />
      Maryan iyo Sagal baa is eegay. Madaxaa laysla nuuxshay. . Maryan baa
      tiri, “Maxaan yeelaa” ★“Maxaan yeellaa waa maxay adigu waad joogeysaa
      anna waa tagayaa,” Sagal, baa tiri, ★“Waa yahay walaal, laakiin hal
      ogsoonow inaad goor walba iga soo war- qabtid. Anigubase waa garanayaa
      gurigiinna inkastoo…” Maryan oo aad u faraxsan baa tiri.<br />
      “Taa aniga igu duub nabadeyna. Eeddo gabadhaas baan idiin reebnaye noo
      hagaajiya. Hadday hagaagto anna waa idiin imana- yaaye ogsoonow,” Sagal
      baa inta intaa tiri baxday.<br />
      Meeshii baa waxaa isugu soo haray habartii iyo Maryan oo aad u faraxsan.
      lyadoon waxba hadal bilaabin baa waxaa soo noqotey Sagal oo tiri,
      “Maryan, kaalay bal”.<br />
      Maryan baa u timid waxbana may hadline iyadoo waxay oran doonto dhegta
      la sugaysay is agtaagtey.<br />
      adduunyadiina kacday baa si loo noolaado la garan la’ yahay. Wal- laahay
      inaan maalinka maanta ah haddii kumanaal laguu dhiibo ayan qado kuu
      goyneyn. Naa wax kasta waxaaba ka daran adduunka suuqa Madow noqdaye,
      wixii la qaadaba qalloc qalloc doonayo,” hadalladaa iyagoo u wada jira
      baa waxaa tuurtay gabd- hihi yimid.<br />
      “Naa aamusa, haddaad idinku dayrsataan yaa nool baad u malaynaysaan
      habeen iyo maalin hanti aydinaan tabcan baad futeyneysaan, qaad, khamro,
      dhaylo, caano, faantaooranji iyo wixii kalood garanaysaane
      gacan-togaaleyn ama daaca dheeraad ah,” Faadumoo is mashushiiraysaa
      tiri.<br />
      “Eeddo, waa runtaa, iaakiin adna arag sida, sida miyaadan arkayn sida
      dhalankayagu isu dhaamay,” mid gabdhihii ka mida baa tiri iyadoo hadba
      saanteeda saree cududda jiidjiideysa.<br />
      Mid kalaa iyana intay soo booddey tiri, “Naa buus, maxaad beenta u
      sheegeysaa, ma adaa hadda ka xun ama ka liita markaad dadnimadiyo
      tumashada soo gashay, sowdigani inta xuub-siibtey midab ciideedka
      yeeshay awalna waad ogeydoo jilfaad lahayd”.<br />
      Tii hadalku u dhaceyey ayaa may aamusinesoo tafa-xayadatay oo tiri,
      “Dadow run sheeg, dadow uga qaado. Maxaase adiga wax kaa weydiinayaa sow
      taan ogahay ma ahid.”<br />
      Mid saddexaad oo iyadu aad ugu mashquulsanayd meelo kaloo aan hadallada
      la wadodaneyneyn baa inta soo kuurkuursatay habar Faadumo u qabatay oo
      tiri, “Eeddo, naagahan daacdaacaya iska daayoo waxaan ku weydiiyey, ilaa
      iyo hadda cid timidi ma jirtaa? teeda kale aniga waa inaad kaalinta u
      horraysa igu dhigtid maanta oonan marnaba gacan marraan. Eebbow mid
      khayre ama gaal ah ama iska roga waalan”.<br />
      Habartii, “Waxba kama qabo anigu taa, ha yeeshee waxaan ka baqayaa inay
      arrintu xulasha noqoto oy isku qorid ka baxdo. Teeda kale weli wax lama
      hayoo waa aroor dee. Waynnu sugnaa, waxaana roonaan lahayd in markii la
      bilowdo saaxiibadahaagani dhuuntaan si ayan kuu fallisin oyan marnaba
      soo bixin ilaa aad gadmayside si fiican u gacan galaysid,” bay
      tiri.<br />
      “Haa, wallaahay waa runtaayoo waa midda kaliyee meesha ku jjrta. Naa
      naga dhuunta markii wax soo ceelalyeeshaan, illeen kol- ley idinku wax
      idin waraabiya waayi meysaanoo mar waad iga dhalin yartihiin marka
      kalena iga qurux badan tihiine”, tii is gadey- saye mammanayd baa intaa
      daacday.<br />
      Kuwii la faaninayey sina loo kaalin duwayey baa inta is eegay qosol
      gaabanoo diidmiyo xasdi ku jiro dhag ka siiyey. Hadal way diideen.
      Indhaha ayuun baa layska wada eegay iyadoo indhaha laysu wada dabayo,
      dhufayskana la isugu jiro.<br />
      Inkastoo dani isu keentay dadkaa badan mid mid bixin lahayd ma jirto.
      Hoos ayaa layska wada neceb yahay. Faadumo iyadu waxay aad u qaadan
      la’dahay dhabna u danaynaysaa Maryan. Waxay u rabtaa inay xalqada soo
      galiso, weliba maadaama ay tahay qof cusube curdan ah waxay dooneysaa
      inay hanti badan ku hesho, rag magac iyo maal lehna ku callaafadeyso si
      ay hadhow u maasho meelahay rabtana ugu gaarto.<br />
      Sagal oo iyadu, inkastooy qofaan sidaa u da’weyneyn ahayd garashase leh,
      arrintan meesha taal xog ogaal u ah baa Maryan inta kaxaysatay aad ugu
      qaadaa-dhigtay waxa meesha lagu hayo. “Naa i maqal, ma rabtey inaad har
      iyo habeenna niman qaad iyo khamro daaqayaa kugu durduriyaan mise rabtey
      inaad si sidaa ka duwan u noolaatid. Haddaad rabtid waa inaad inta nala
      degtid nala noolaatid haddaadse nolol noocaas ka duwan dooneysid hadda
      isla maan- taba isaga dhoof goob baastan”. Sagal baa waanisay
      Maryan.<br />
      “Alla walaaley adoo mahadsan, waxaan kuu sheegayaa inaan anigu xalay
      magaaladaba soo galay oonan waxba ka garanayn nolosha lagaga nool yahay
      carrigan, horayna aanan u ahayn qof ama hanti u lahayd ama aqoon anoo si
      doora kuugu mahadinaya waanadaa wacneed i siisay haddana bal wax
      indha-indheeyoo sidee baan wax yeelaa?. Waxaan kuu hubinayaa inaanan
      dooneyn noloshan,” Maryan oo cabsi iyo yaab isu qabteen baa tiri:-<br />
      “Anigu meelaan kuu tilmaami karayaa ma jirto, hadalkaana waxaa iga
      keenay xumaanta aan halkan ku arkay iyo anoo is iri qoftani waa miskiin
      aan luggooyada intaa le’ig qaadi karayn. Alla naa bal u kaadi! Reera
      daris nala ah baa shalay gabar u adeegta doonayaye Allaylehe aan soo
      fiirsho, ba’ina keenba soo eegnee”, Sagal – baa inta intaa tiri
      istaagtay.</p>
      <p>“I maqal lacagta yaan lagugu gabrine si hadhow haddaad is afgaran
      weydaan aad ayaamo u nootaan kartid amaad nooliba u heshid waa inaad ka
      digtoonaatid”, sagal baa tiri.<br />
      Maryan baa inta madax ruxday aad ugu riyaaqday waanada iyo wanaagga
      inanta yare meel looga soo diray aan la garaneyn. Sagalna iyadoo is
      neefineysa guulahay gaartay dartoodna u muuq- ata qof ku faraxsanoo ku
      faanaysa bay Maryan garabka inta ka sii dharbaaxday hore u sii
      dhaqaaqday.<br />
      Maryan baa inta ku soo booddey Sagal gacantana soo qabtay tiri, “Alla
      walaal, aad iyo aad baad u mahadsan tahay.”<br />
      “Waxaanna kaa codsanayaa inaynu iska war qabno had iyo goorba, Anigu
      kolley abaalkaad ii gashay ma gudi karayoo horaa loo yiri: (qof abaal
      gala waa la arkaa qof gudase lama arko). waxaan saaka ogaaday in
      garashada iyo xilkasnimadu ayan ku xirrayn da’ weynida ee loo kala
      dhasho, taasna waxaa tusaale habboon u ah farqiqa adiga intan le’eg iyo
      eeddaada labaatanka jeer ku dhali karta u dhexeeya. Waxbase yaanan ku
      daahine waa inoo sidaa, is arag damboo joogta ah iyo abbaye
      nabadey”.<br />
      Maryan baa dib ugu soo laabatay habartii cadka ahayd oo guriga dhex
      tukubeysey. Waa layska wada fariistay. Saacaddaa ka soo wareegey intii
      shaqo la’aan ay iska fadhiyeen meeshaa. Goor dambe ay duhur tahay baa
      irriddii waxaa soo garaacay dhawr ilmo ahoo isku qaylinaya. Habartii
      inayan kicin baa Maryan kacday oo istiri adaa yaroo duqda ka fudude fur.
      Way sii orodday oo irriddii inta is agtaagtey damacday fur. Si loo furay
      garan weydey, maxaa yeelay waa markii ugu horreysey oy la kulantay irrid
      sidaas u xiran. Horay ulamay kulmin sakatuurada qaabka ah. Waxay
      taabatay birta isu haysa irriidda iyo derbiga, waxbase way ka hagaagi
      waayeen.<br />
      Ilmihii baa si xun u guraacay irriddii. Maryan markaasay sii naxday
      iyadoo ka foorarsaneysa aqoon darradeeda iyo sida loo oran doono waa
      badawad aan waxay ogtahay jirin. Iyadoo naxdin kurbanaysa meeshiina iska
      taagan oo xataa garan weydey duqada ku noqdo runta u sheeg baa duqdiiyoo
      u adkaysan weydey garaaca goobtii timid. “Naa heedhe waa sidee, maxaad
      irrid baasta u furi weydey, mise adaaba mid dhega xirane hadda hawdiyo
      meel daran laga keenay ah”.</p>
      <p>Habartii oo hadalkaa leh baa fag irriddii ka siisay.<br />
      Hadal kale intuunan Maryan iyo duqdii dhex marin baa oodda waxaa soo
      jabsaday ilmihii irridda dhoobnaaye in laga furo sugayey. Qaylo iyo buuq
      bay la soo galeen. Diifta, buska, uskagga iyo wasakhda ka muuqata ilmuhu
      waa wax kale, dharka dugsiga dhexay qabaan.* Boorsooyin kakab badan iyo
      buugaag wada cajillo ah bay wada lulayaan. “Ayeeyo wiilkaana aragta?.
      Ayeeyo wiilkaa ma aragtaa? Ayeeyo waa beenteed! way edeb daran tahay,
      iyada i maagtay waa beentoode anigay labadooduba maantoo dhan i
      maagayeen. Alla waataan kaa khayaameeyey jallaatadii. Heeh, maxaad adiba
      ku dheeftay sowtaan ciidda kaaga ridey!” waa hadal- laday ilmuhu is
      weydaarsanayeen.<br />
      Maryan markay aragtay in ilmihu reerka yihiin bay aad uga naxday oy
      istiri: “belaayadan yaryari meelay joogaanba khayr ma qabaan.!”<br />
      Intiibana waxaa kaloo iyana yimid ninkii iyo naagtii reerka lahaa oo
      irridda ku wada kulmay. Mid kastiba dhankiisuu raashin aan bislayn u
      sidaa. lyadoo laysa salaamayaa la soo wada galay. Ishaa waxaa lagu wada
      dhuftay Maryan iyadoo niyadda laga wada jeclaystey inay adeegto u
      noqoto. Ka hor Maryantan u doonnan reerku wuxuu soo maray ugu yaraan
      lixdan adeegto oo waxay eryaan, wax ka dhuunta iyo waxay isba farahana
      isula tagaan noq- day, reerku aad bay ugu baahan yihiin.<br />
      “Haye hooyo, bal maanta madax wareerkii ka warran?” Ninkii reerkaa yiri
      intuu habartii u yimid madaxana qabtay.<br />
      “Maandhe maanta waa ladnahay. Hase yeeshee ma ogtihiin inaan gabar inoo
      helay?” Hooyadii baa tiri.<br />
      “Alla, allaylehe khayr baad sheegeysaa. Oo magabadhaa jalaq- san baa?”
      Afadii reerkaa iyana inta qososhay tiri.<br />
      “Alla ogoo waa inantan is kala shubaysee gabadha xaafaddaba baraha
      dheeraysey. Maxaadse kaga daali kolley waa gabar maanta joogtoo gol
      daloolo laga waayi maayee,” Hooyadii baa tiri.</p>
      <p>llmihii markay maqleen inantanaa idiin adeegi doontay kor iyo hoos ka
      eegeen oo ku soo carereen oo goonyaha iska taageen kuwii ilmaha dhalay
      sidoo kale, maryan intay khajishey bay indhaha isku qabqabatay. Odaygii
      reerka oo ah ugaarsade weyn ama dilaa caan ah ayaa fahmey cusaybka ama
      waaya-aragnima-yaraanta inanta ka muuqata, eegmadiisii ayuu hoos ugu sii
      dhigay, aadna waxaaba u cajibeyey quruxday u dhalataye qaawan.<br />
      “Haye hooyo, ma cid baa kuu keentay mise si kalaad isu af garteen”?
      Saygii reerka yiri.<br />
      “Si kastaba aan isu hellee, qoftani shaqay rabtaaye la heshiiya, halna
      ogaada waa badowe wax bara. Sida ka muuqata ma aha qof ilbax ah ood
      sidaa uga baqdaan kolley ayaamaha hore” hooyadii reerkaa tiri.<br />
      Hadalladani markay dhacayaan Maryan ma maqlaysoo waxaa lagu jiraa qolka
      hurdadee reerka.<br />
      Waa lays wada eegay Saygii, afadii iyo hooyadii. “Waxaan filayaa inayan
      sinaba uga fursaneyn shaqo-qoriddeeda”, saygii reerka ayaa yiri.<br />
      “Ma xuma, jirto, inaan iska eegnaa habboon, haddaan doonno muddo tijaabo
      ah baynu siin karraa”, afadii baa tiri”. Qof siday u cusub tahay u cusub
      magaaladuna ugu hor tahay ma sahlana. Marka inkastoy dhibteeda leedahay
      haddana iyadaa ka aaminsan kuwa ilbaxaye habeenkiina qayila, maantiina
      wax kuu macajileya, ee taa ha loo dayma lahaadoo”, Hooyadii reerkaa
      tiri.<br />
      “Ah, ah, ah, hooyo cusaybkeedu wax uu faa’iido leeyahay ma lehoo marka
      horena innagaa ku dhib qabna illeen waxbaad baray- saa waxay walaaqdee
      xunna waad u dulqaadanaysaa, mar alia markay wax kala barato oy
      ilbaxdana markay doontay iska dha- qaaqaysaa. Marka qoftana iska qoranno
      intii muddo ahna isaga meel gaarno, hadday iyadu qof khayr noqotase waa
      halkeeda,” Saygii baa tiri.<br />
      Afadii reerku iyadoon wax hadala ka dhiiban bay sida saygeedu ku taliyey
      iyo tusaaluhuna dhiibay ku raacday.<br />
      “Bal hadda iyada u yeeroo la heshiiya”. Hooyadii oo sii baxay- saa
      tiri.</p>
      <p>Labadoodii kalee reerka lahaa baa is dhugtey. “Haye maxay kula tahay
      ugu badnaan in aynu mushahaar u siinno inantan iileen adigaa Wasiirka
      Dhaqaalaha reerka ahoo bal horta mushahaarku yuu noqon mid mar kaliya
      inta lagu dhawaaqo dabadeed halkiisa weligiiba fadhiya. Innagoo
      kaeegeynaqoftani siday ushaqotaqaan iyo geesinimo-galinteeda hadda
      waxaan ugu bilaabaynaa lixdan shilin, hadday ka soo raysoo aynu u
      bognana waan u kordhin doonaa.<br />
      Mise sidaa kulama aha?” Afadii baa ku jawaabtay.<br />
      “Ah, ah, ah, waryaa dumarku isu daranaa! isu xaasidsanaa! oo waxaan ku
      weydiiyey maxaad ku keentay qof bani’aadam ahoo intaa le’eg shaqadaad
      garaneysidna qabanaysa, waliba nool waqti- gan aan joognee wax waliba
      cirka yihiin intaa mushahaar ha u qaato! adigu immisaad qaadataa waadiga
      habeen iyo maalinba karayee!” Saygii, oo si u qoslayaa yiri.<br />
      “Haye, adiguna markaasaad wax aan loo joogin qaadaa- dhigtaa. Lixdan
      shilin ka badan anna nagama baxdo,” afadii oo si isu gashay baa
      tiri.<br />
      “Waxaan filayaa mama taasi suura gal noqon maysee qorsha- haas wax ka
      beddel”, Saygii oo is xanaajinayaa yiri.<br />
      “Adigu iska daayoo haddaan anigu iyadayeelsiiyo ma waxbaad ka qabtaa?”
      Afadii oo qosol beenlaynaysaa tiri.<br />
      “Anigu waxba kama qabee yeelsii,” Saygii baa yiri.<br />
      lyadoo meeshii la joogo baa Maryan loo yeeray, iileen haddaba in adeejis
      lagu bilaabaa la raabye, way soo gashay. Mise guriga lagu jiraa qurux
      iyo dhaldhalaal badanaa.<br />
      “Haye gabar, magacaa adigu”, Afadii baa waydiisey<br />
      “Maryan”, ayey ku jawaabtey<br />
      “gartay. Waxaan ku weydiiyey, adigu soo shaqo ma rabin?” Afadii baa
      tiri.<br />
      “Haa”, Maryan baa ka daba tiri.<br />
      “Sida wax loo kariyo ma taqaan?” Afadii baa sii weydiisey<br />
      “Wax waa aqaan,” Maryan baa ku jawaabtey<br />
      “Horay Xamar ma u joogi jirtey?” Afadii baa tiri.</p>
      <p>“Maya,” Maryan baa tiri<br />
      “Goormaad timid Xamar?” Afadii baa waydiisey<br />
      “Xalay”, Maryan baa ku jawaabtay<br />
      “Ma xalaydan?” Afadii baa tiri<br />
      “Haa,” Maryan baa tiri.<br />
      Afadii iyo saygeedii baa inta is eegay qosol aan cod lahayn dhag ka
      siiyey. Maryanse jirruu qosolkaasi ku beeray iyo iyadoy kusii weynaatey
      jirradii ahayd qofaan Xamar ku noolayni dad ma ahoo waa badow. Wajigeeda
      ayay ka soo ifbaxeen khajal iyo xis- hood baqdineed ee xummad wataa,
      wayna fahmeen xanuunka Maryan haya markaasay haddiiba joojiyeen qosolkii
      iyo yaabkay muujinayeen.<br />
      “Waxaan kaloo weydiiyey Xamar yaad u timid, ma cid baa kuu joogta mise….
      ?” Afadii weydiisey.<br />
      Maryan baa inta fekertay is tusisay haddaad tiraahdid cid baa ii joogta
      waa intaa oysan kaa nixine isu sii miskiiniyoo runta u sheeg, oo tiri
      “maya cidi iima joogto. Anaa iska imid”.<br />
      Mar labaad baa lays eegay, eegmadaasoo Maryan u qaadatay in loogu
      naxariisanayo, dhanka kalaysa ahayd iyo inay debin iyaga ugu
      jirto.<br />
      “Gartay, meeqaad ku shaqaynaysaa. Waxaan u jeedaa lacag meeqaad ★ bishii
      rabtaa inaad ku shaqaysid? Afadii baa tiri.<br />
      Maryan baa naxday markay mushahaar iyo lacag maqashay. Waxay sheegtay
      garan weydey. Maskaxdeedaa dib u fekertay oo waxay hor keentay lacagahay
      taqaan: Taano, kumi nushilin, shilin, shan shilin, toban shilin
      labaatan. Wax labaatan shilin ka badan waligeed faraha ma saarin. Hadba
      dhan bay eegtay. waxaa kaloo ku wareegayey hadalkii Sagale ahaa
      mushahaarka yaan lagugu dagin. Lacagahay tiqiin bay isku dardartay.
      Shan, toban, labaatan, waa isku soddon iyo shan. lyadoo xiiqsan
      hadalkunaciriiri kuyahay bay si naxdin ku jirto waxay u tiri, “soddon
      iyo shan baan ku shaqaynayaa”.<br />
      Saygii oo aad u dheehanayay Maryan iyo siday lacagtu u mrjsh- quulisay
      baa qosol ceshan waayey sidoo kale afadiina. way qososhay.</p>
      <p>Maryan markay wax isku dardareysey farahay tirineysey.<br />
      Mar kalaa inta lays eegay laysu iljibiyey, “waa yahay Soddon iyo shan.
      Maya afartan baad ku bilaabaysaa hadda, hadhowna had- daad noqotid qof
      loo bogo waa laguu kordhinayaa. Maanta laga bilaabana gabadhii reerkaad
      tahaye ogsoonow,” Afadii baa tiri.<br />
      Maryan oo faraxsan baa madaxa ruxdey, meeshiina inta haddi- iba lagu
      kala kacay baa qado-samays la galay. Waa loo dhammaa hawsha qadada
      Maryanna dacalkeeday haysey iyadoo tacliinteedii cunto kariska halkaa
      looga bilaabay.<br />
      Maalintaasay mar kale adeegtonnimo bilowday. Meeshay horay uga adeegi
      jirtey iyotani waxba ma wadaagin. Meel tuulo ama degmo yaroo soo kooban
      dhan walba bay ahayd tanise waa Xamar oo aad u irdo badan.<br />
      Reerku mid sidaa u hawl yar ma aha. Wuxuu ka koobanaa toddoba qof oo
      joogta ah iyo kor ka socodka oon isna kala go’in habeen iyo maalinna ama
      imanaya ama tegaya.<br />
      Maryan iyadoo miskiintaa aqoonta iyo ilbaxnimada gaaban ah bay u dhar
      xiratay shaqadii reerkaa. Dhammaan reerku aroortii waa wada foofaa
      iskool iyo shaqo, habarta cutiga ahee guriga iska dhex joogta maahee.
      Sida badan Maryan waxay kacdaa aroor walba saacaddu markay tahay shanta
      ilaa shanta iyo bar. Inkastoy dhib barashadeedii ka martayoo marar badan
      ku gubatey haddana bara- tay sida quraacda canjeelada loo sameeyo. Afada
      guriga lihi aad bay isugu taxalujisay inay Maryan tababarto oy ka
      faa’iidaysato.<br />
      Hawlaha Maryan ee joogtada ah: Shanta aroornimay kacdaa. Dabkay shiddaa.
      Quraacday samaysaa. Markay diyaar ka dhigto ayay eegtaa saacad meel
      loogu dhajiyeyee lagula ballamay inay reerka kiciso markay meel laysla
      yaqaan gaarto, sida badan lixda iyo toban. Markii reerku toose is wada
      habeeyo ayey quraacda soo dhigtaa. Inta la quraacanayay qolalka hurdada
      nadiifis iyo tirtirid ugu dhaqaaqdaa. Quraacda marka laga soo jeesto oo
      la wada foofo bay weelkii quraacda dhaqdaa. Gurigey dabadeed xaaqid u
      qaddaa. Wixii dhar ahaaye dhiqid loo rabayna intay isku soo gunuddo
      iya­doo u kala xiraysa dhar ciyaal iyo dhar waayeel bay meel dhigtaa.
      Waxay soo dhaweystaa dambiilihii maanta suuqa lagaga soo adeegi</p>
      <p>lahaa ee hilib dhuxul, bariis ama baasto, khudaar, shaah iyosonkor
      iwm. Markaasay horay u sii baxdaa iyadoo sida badan aan waxba
      afbilaaban, koob shaaha ah barkii iyo jeex xabbad canjeela ahoo qof
      hambeeyey maahee wax kalena aan qayb u helin.<br />
      Magaaladu waa dad iyo gardarro badanayd. Waxaa joogey dhallinyaro aad u
      edeb daran, oysan marnaba ka nabad gelin. Mid riixa mid wax ka data, mid
      isku duuga, mid caaya mid si xun u eega, mid alaabtay gadan maagto ku
      dhaca oo ku qaaliyeeya. Culays aad u ballaaran bay ku qabtaa magaalada
      dhex markeeda.<br />
      Cuntada markay soo gaddo, bay iyadoo dhididka ka baxayaa dhar dhiqi
      karayo, daallan, baahan, oo caacsan, dilan ama dhacan soo noqotaa.
      Dabkay saaka duugtay hadduusan ka demin bay u hurisaa. Cuntaday waddey
      bay kala dhishaa oo kala dhigtaa, si ay u dhaqdoo u dhardhaarto in yar
      markay joogtaba koob biya ah oon sida badan nadiif ahayn bay qac ka
      siisaa illeen waa qof gubatayoo dhidid baxdaye.<br />
      Waxay dabkaa ag fadhido oo markay suuqa samayso, maray bariis ama baasto
      kariso, maray hilib kariso amay heemisaba saacaddaa sida badan waxay
      gaartaa lixda, lixda iyo barka, kowda iyo kaddib.<br />
      Markay hubiso in hawshii karisku isugu dubba dhacday bay dharkii ilmaha
      soo qaadataa oo iyadoo dabka goonkiisa fadhida dhiqid u goshaa si ay
      labada hawlood isugu waddo.<br />
      Saacaddu markay kowda dhaafto ilaa labadiyo barka ayaa reerka guriga
      lihi soo horyeeshaa, iyadoo sanka wada taagaya oo iska dhigaya wax
      daallane naftu ka lulato biyoqaboweqaboojiye ku jiraa loo kala tartamaa.
      Marka la fariisanayaa inta lays kala tuuro la wada neeftuuraa, iyadoo la
      daahsanayo qadada Maryanna la wada hiifayo.<br />
      Waa lays moogyahaye, Maryan iyadu ma latirsatee, qadaday u soo daadisaa.
      Dhammaan reerku isku miis buu ku qadeeyaa. Maryan iyadu waxay ku hartaa
      jikada sida badanna qada sidaasa oo digsiga xagtiisa ka badan lama
      harto, waxay se jeeqaaqdaa waxa reerku hambeeyo oy goor damboy qabowdey
      afka la dhacdo.</p>
      <p>Reerku mar alia markay qadada afka ka aaadaan buu Sariiraha- ★ weerar
      ku qaadaa. Maryanna goobtii shaqee alaabtii cuntadu dhobnayd looga kala
      yaacaa. Halkaasay alaab-dhiqid iyo dhulkii qadadu wasakhaysay nadiifin
      ugu dhaqaaqdaa. Intiiba saacaddaa waxaya tagtaasaddexda ilaaafarta. Mar
      alia markay ka soo jeensato taas bay haddana u qalab qaadataa dhanka
      wixii horay dhiqiddiisa. lyadoo weli faraha kula jirta baa sida badan
      reerka qaar soo kaak- acaa casariyaan Maryan weydiiyaa, halkaasay inta
      ku naxdo dabka u tuurtaa una soo shubtaa&gt; Wixii hara intay termuus
      ugu shubtey shaqadey kala go’ysey sii waddaa.<br />
      Ka sidii iyadoo u dhex dabaaianaysee dharkii qaar kaawiyaday- nasa
      qaarkii kalena qallaykiisa sugeysa ayaa inta dhammaan la soo wada toosoo
      lays wada dhisaa magaaladan daqaqan iyo tamashle loo wada aadaa.
      Goorahaas makhrib kama tagganoo waa la wada baxaa Maryan oo weli
      shaqaynaysa iyo duqdii maahee.<br />
      Dharka kaawiyaddiisa markay dhammaysay qayb walbana meeshii loo saantay
      ay ku ogaato bay casha samays u rogmataa. Dab bay inta huriso qaxmiso,
      wixii la karin lahaa oy u tuurto, wixii dibadda laga dooni lahaa oy u
      doonto sida sonkor, caano, muufo ama rootiba. Markay dhammaan isku
      fariisiso bay iyadoon dhi- manna noolayn waxay ag fariisataa dharyahay
      wax karineysey. Gamaanyey maara isaga weydaa ilaa ay sidii wadaad
      xadraynaya madaxa lushoo ku sigato inay afka ciidda darto. Ma yara inta
      jeere ay afgambi u dhacday, burjikena madaxa gashan gaartey.<br />
      Saacaduhu way iska gurmayaan, sida badan inta siddeedda ka dambeysaaa
      reerku soo hor yeeshaa iyagoo casho doon ah sina u wada gelamaya. Mar
      mar way jirtaa aan reerkuba bixin, mar mar ay ka dambeeyaan amay ka soo
      horeeyaanna way jirtaa.<br />
      Maryan oon waxba ku noolayn naftuna hareer taal baa inta iyadoo suuxsan
      sara kacdo cashaday sameysey u qaybqaybisa reerka. Hadbana kii yimaadee
      casho i sii yiraahda qaybtiisa faraha ka saarta. Wax kasta waxaaba uga
      daran cashada tafaariiqada loo dhiibayee qof waliba markuu yimaaddo
      doonayo. Laga yaabee in qaaryimaadaan habeen baramahabeenka
      barkiisadambeba Mary­anna iyadu waa u heegan hawshacasho qaybintaah, in
      kastoysan wax nool uba ekaynoo si kale u dhaqaaqaayso. Markay doon-</p>
      <p>aan ha soo gurigaleene, mar alia markay soo wada hoydaane ay hubsato
      inay wada casheeyeen bay salli xunee habarta agteeeda u yaal madaxa
      laabtaa, iyadoo hurdada haysaa ayan waxba duumo ka duwaneyn. Kicinta
      aroorta xigtee shaqo bilowga waxaa loo xilsaaray si habsami ahna u
      gudato hooyada (Habarta) oo iyadu duq aad u waayeel ahee horayna
      jirrooley u ahaan jirtey hurdaduna kuba yarayd. Habarta iyo Maryan isku
      meel bay seexdaan oo habarta dhib kuma aha inay Maryan toosiso mar alia
      markii loo baahdo ama loo xilsaaro.<br />
      Afar iyo labaatanka saaca maalinta Maryan waxay shaqayn jirtey ugu
      yaraan toban iyo lix saac. Shaqaday dhiibi jirtey waa mid qiyaasteeda
      laga wareero marka waqtiyada shaqada caadiga ah la eego.lnta waxaa
      dheeraa iyadoon haddana garan awooddeeda shaqo aad iyo aad loo dhoco
      loona dulmo. Shaqaday qabatiyo lacagtay qaadataa wax sinaba wax uga
      dhexeeyaan ma ahayn.<br />
      Toban iyo lix saac oo shaqo ah iyoafartan ama konton shilin oo mushahaar
      ah.!!!<br />
      Kol dhowr beri ka soo wareegtey shaqo bilowgii Maryan ayaa maalintii
      dambe Sagal soo booqatay Maryan iyadoo is-lahayd mar iska soo bariidi
      mar kalena aad ogaatid meeshay wax marisay.<br />
      Gooray casar gaabane dadkii wada baxay tahay bay soo laab- atay Sagal,
      “Hoodi, ma la soo geli karaa” bay tiri.<br />
      “Hooddeyn, yaa waaye ? Soo dhaaf”, Maryan baa tiri. Sagal baa soo
      gashay. Mar alia markii lays arkay baa laysku soo boodey salaan kululla
      lays dhaafsaday.<br />
      “Alla waa Sagal, ii warran abaaye? Soo ma ladnid?” Maryan oo qusleysa
      baa tiri.<br />
      “Nabad Maryan, maxaad haysaa? cid kale ma joogto miyaa?”* Sagal baa
      iyana tiri.<br />
      “Anigiyo habartii baa joognee bal nafta ka warran? Ciddii kalena ka
      warran, gaar ahaan duqihii Xaliimiyo Faadumo?” Maryan baa tiri.</p>
      <p>“Naa anaa ku warrami doonee, adigu xaggaad wax marinaysaa- ? Wax
      dhibaato ahse ma la kulantay intaynu is moogeyn?” Sagal baa tiri.<br />
      “Kuu warramay; anigu shaqadii waa bilaabay. Lacag waxaa lagu qoray
      soddon iyo shan shilin bilowgii waase lay kordhin doonaa waqti ka dib,”
      Maryan baa tiri.<br />
      Sagal baa markay maqashay intay kor u booddey waji yaabati- inna
      muujisay waxay tiri, “yaah! Naa maxaa tiri! Soddon shilin aa! ma kaa
      dhabaa mise anaad igu cayaaraysaa! Naga daa cayaartoo runta soo
      daa”.<br />
      Maryan oo dhan ka shakisan dhanna ka baqaysa waayo- aragnimo darraadeeda
      darteed baa tiri, “Heeh, taa ma wax lala yaabaa? runtii arrin waa sidaa.
      Sida muuqatase taasi waxay ku dhacday anaa miskiin badowa ah. Laakiin
      hortaa bay ii mquqatay arrintu waxaanna ku deystey inaan iska dul qaato
      ilaa muddo intaan ka ilbaxayo.”<br />
      “Naa naga aamus ilbaxnimadaada maahee! ma qof bani’aadan ahoo
      maanta*joogaa soddon iyo shilin ku shaqayn kara, weliba shaqadu waa is
      dhaantaaye, mid adeegidda.<br />
      “Naa iska soo bax anigaa waxaad cuntid ku siinayee, ma Eebbe ayaa kugu
      qabtay dhiigmiiradkan. Ama waa la dhintaa ama waa la noolaadaaye,” Sagal
      oo xanaaqa ka muuqdaa dhab yahaye ciil iyo caro darteed kurbanaysa baa
      tiri.<br />
      Maryan oo si u shakisan dibna ka baqaysaa inta Sagal garabka ka taabtay,
      si ay u dejiso, waxay tiri, “Abbaaye, adoo mar mahadsan mar mudan abaal,
      waxaan kaa codsanayaa inaad yare ii kaadisid.”<br />
      “Taa waxaan u leeyahay waad ogsoon tahayoo anigu ma ahi qof inta
      ilbaxday si fiican isu dabbari karaysa. Waxa i haysta duruuf adagoo
      aanan ayaamahan ka gudbi karayn ilaa aan waaya- aragnimo u yeesho, marka
      waxaan doonayaaanoo ogsoon dulmiga lay dulmayo inaan isaga meel
      gaaro”.<br />
      “Naa belaayo ku meel gaartaye dharkaaga soo qaado ina keen, waxaan maqli
      karayo taasi maahee. Naf adakaa ma dameerbaa!” Sagal oo xanaaqsan baa
      tiri.</p>
      <p>Maryan way shakiday oo waxay is-tiri: “armaa habartii belo inta soo
      dirtay lagu dagayaa”. Way hammidey oo waxay malaysay iya- doo inta
      reerkan ka tegtay marti u ah habar baastii markaasay sidii wax hurdo ka
      soo sasay tiri, “Haah, mayee si kale maahee bal in muddo gaaban ah inoo
      ku sin anaa berri ku tusi doona anigoo intii loo baahnaa
      qaadanayee”.<br />
      “Wallee qofaan noolayn baad u egtahay, sida kaa muuqatana meeshaan aad
      isku dhejineysid baad mar aan fogeyn ku bas beeli doontaa, haddaadan
      dhaqso u tashan. Adigu qof diidey baad u sansaan egtahay anniguse waxaan
      kugula talin lahaa inaad had- deerba irridda ina saartid, balse
      taladaadii kuu yeelaye waa mees- lay ku dhigtaal”. Sagal baa tiri intay
      inta ciilkii iyo carradii dib u leqday iska qabowdey.<br />
      Maryan baa Sagal garabka ka taabatay oo tiri, “Haa runtii waan kaa qabaa
      waanadaa iyo waxqabadkaa wacan ee walaaltinnimo. Waxaad iiga warrantaa
      Xaliimiyo Faadumo?”.<br />
      “Faadumo sideedii bay u kala miiseysey, Xaliimana maalintiiba way
      dhooftay. Dhawr kol bay i kaa weydiiyeen anna waan ku qariyey, waxaanna
      ku iri reer ay u socotey bay heshayoo aadday. Intaa markay maqleen bay
      iska aamuseen gaar ahaan Xaliimo, Faadumase aad bay kuugu ciil qabtey oo
      bushintay hoosta kaaga qaniinsanayd, maxaa yeelay aad iyo aad bay u rabi
      lahayd dukaan- kay wax ka gaddo kuugu sharraxto markii laguu baahdana si
      gaar laguu beecsho. Taasise madhicin oo afkay ciidda la gashay”. Sagal
      baa tiri.<br />
      “Allaylehe waa guul adigaana i gaarsiiyey, maw malaynaysaa haddaadan
      adigu joogteen inaan debinkaa ka baxsan lahaa? Maya weeye jawaabtu.
      Waxba waxbaa loogu daw galayaaye guushaan maanta hayo joogistaadii iyo
      dadnimadaadaa loogu daw galay. Manfaceeda anaa leh mahaddeedana adaa
      leh,” Maryan oo intii qof farxo faraxsan baa tiri.<br />
      Intiiba habeenkii baa dumey. Maryan baa aragtay in hawlo badini
      sugayaan. Intay hadba dhan eegtay bay tiri, “Abaaye adoo mahadsan
      shaqaan galayaaye goormaannu ballannaa”.</p>
      <p>Waqti kalay qaadatay intii layska arki lahaa arrinta Maryan, lyaduna
      may noqon mid soo jeensata cid kalena danteeda uma soo jeensan.
      halkeedii bay hawshii tirada badnayd ka miistay..<br />
      Inkastoy hawlo badnayd lacagtuna ku yarayd haddana may dhogor xumayne
      aad bay u bilic samayd. Dharkay heshayna mid qurux badan buu u badnaa.
      Ina rag kii arkaa kama ilrogeyne wuxuu iswada weydiin jirey siduu u
      baran lahaa.<br />
      Maryan inkastoy badow ka ahayd ayanna si cuius u daneyneyn, illeen dan
      bay ka lahaydoo waxay is lahayd kolley ciirsi ma lihide meel aadan hubin
      ha gelin, xadxodada ragga haddana waxaa ku soo furmay indho iyo afaf
      tiro badanoo kala wada duwan. Dariiqay is-tiraahdo ka laababa waxay la
      kulantaa il loo dabayo iyo at loo dhuubayo. Waxay bilowday halgan iyo
      nafteedoy waaniso.<br />
      Kooxaha iska daba shubayey waxaa ka mid ahaa Dawaar- layaasha oy is
      tiraahdo dhar ka tolo, suuqleyda oy is tiraahdo wax ka soo gad
      dhallinyarada deriska ahee had iyo goor lays arkayo iyo nin alia ninkii
      meelahaas mar uun ka hanqaloocsado haybadeeda. Waxay noqotay dhexyaal
      dhan walba laga daneeyo iyadoo nin waliba isu daahayo isna leeyahay
      kaligaa yay ku dhaafin.<br />
      Maryan way mintidday intii itaalkeeda. Mudday culayskaa udul lahaydoo
      danteeda ka jirtay.<br />
      Weli wax lacag ahoo loo kordhiyey may jirin. Yare waxbay fahamtayoo
      niyad-samidii hore way ka sii dhimanaysaa. had iyo jeerba waxay la kulmi
      jirtey kuwo dhiggeed ahoo meeshay iyadu afartanka iyo wax la mida ka
      qaadanayso qaata labo boqol iyo ka kor. Xin iyo Xaasidnimo ku soo
      bilowday walowba ayan xarga goosan.<br />
      Iyadoo si markii loo eego dhaansan baa galabtii dambe waxaa booqasho ugu
      yimid Sagal iyo labo gabdhoodoo kaloo iyana adeega.<br />
      “Hooddi, hooddi, maxaad sheegteen?” Sagal baa tiri.<br />
      “Alla waa Sagal! soo gudba nabad baannu sheegnayee idin- kuna iska
      warrama?” Maryan oo si faraxsan baa tiri.<br />
      “Waxba yaynaan waqti qaban anaa kuu iman doonee, isma weyneyno oo dad
      isku meel ku nool baynu nahay, “Sagal oo inay baxdo u hinqatay baa
      tiri.<br />
      Mid waliba shaqadeedii bay aaddey. Maryan baa dib eegtay markaasay
      aragtay habartii reerka oo kuurka ugu jirta ilaa iyo maan- taasna
      dhegeysaneysey waxay ku wada hadlayeen. Maryan aad bay uga naxday
      habarta. aragtay in la sir ogaadey. Sagal baxday, Mary- anna iyadoo
      naxdin caga jiideysa bay shaqadeedii bilowday.<br />
      Habartii oo guntatey aadna uga baaran degtey, sirta Maryan baa goosatay
      inayan wiilkeeda ka qarin arrintaa. Waxay ku tallantay ma sugtaayoo
      caawaba faraha ma ka saartaa iyo mar kale ma u sheegtaa. Waxay ku
      deysatey inay caawaba u sheegto.<br />
      Ciddii talantaal u soo hoyatay. Habartu sharqantii soo yeertaba
      wiilkeedii bay mooddaa wuxuuse noqday qof kii u dambeeyaye soo
      hoyda.<br />
      Siday hadba madaxa ula kacaysey qofkii soo galaba “waa kuma?” u lahayd
      baa hurdadiiba ka tagtay, inkastoy awalba ku yarayd.<br />
      Mar dambe habeen bar tahay ayuu soo dhacay, halkaasoy inta kacday
      gurigii dib uga saartay meel cidlo ahna inta la tagtay waxay maqashay
      iyo waxay ku milxayn lahaydba ugu dhiibtey, “War waa ninka reerka,
      maqal, waxaad yeeleysaa waa inaadan u fiiro la’aan, gabadha reerku ku
      nastaye Maryan la yiraahdo haddii kale ma raan mar ahayn baad qoomamayn
      doontaa. Degdeg waa in lacagta loogu kordhiyaa oo asaaggeed inta qaataan
      in looga badiyo maahee aan marnaba looga yarayn”.<br />
      “Hooyo, anigu horayba waxaan ku taliyey in lacag badan la siiyo, laakiin
      afada reerka dhaqaalaha u haysee shaqada laga furtey baa taa diiddey,
      marka haddii iyadii la nasinayey wax masuugeyso waxba yaynaan arrintan
      danayne aynu ka nasanno,” Ninkii reerka ayaa yiri. “*Taa anba waan arkaa
      ha yeeshee, waxay arrintu iska kay tustay dhan kaloo ah danta guud iyo
      wanaagga gurigoo dhan. War miyaadan la socon sida nolosha reerku
      isubeddeshey? Adiguse intaad dhanka keliya ka arkaysid miyaadan gurigan
      mas’uul ka ahayn. Ilmahayga keliya u daneeyoo waa inaad wax garataa,”
      habartii oo si u kacsan baa tiri.<br />
      Isaga aad buu u daallanaa inuu seexduna ka door bidayey lasii tashiga
      habarta. Intuu xoqxoqday dhaqaaqna u hinqaday buu yiri “hooyo, waa yahay
      anaana dhammaynaya ee waa goor dambee iska seexo.”<br />
      Hadal la’aan bay gudaha galeen. Maryan baa soo booddey iyadoo lulmaysan
      oo casho isagii u dhigtay. Habartii baa inta soo daba gashay Maryanoo
      cashadii wadwadda isagii u iljibisey; dhig- tey inta afka u saartay
      isagii ku tiri, “xataa naagtaadaan sidan weli- geed kuugu shaqayn”.
      Isagiina sidii qof waanadaa qaatay buu madaxa ruxay. Maryan way u
      jeeddey dhaqdhaqaaqa dheeraadka ahee meesha kasocdey mase oga in iyada
      looga danaynayo. Waxay u qaadatay in iyada jar loogu dagayo maadaama sir
      laga hayo. Tuhumo khalada baa Maryan gashay. Walwal iyo walaac baagalay.
      Mar waxay qoomamaysaa imaatinkii Sagal mama hadalladeedii, waase
      warmoog.<br />
      Isagii baa hoos u sii daymooday Maryan mise quruxda iyo jalaqsanaanta ka
      muuqataa waa mid wax loo dhigaa ayan jirin. Labo kooboo yaryar buu soo
      leqayoo xarig xiraa ma jiro hadday dhan kale iska tusto, ha yeeshee dhab
      uma diyaarsaneyn oo wuu yare ladnaa.<br />
      Maryan waxay dhex taagneyd jikada iyadoo sugeysey habaynta weelku
      cuntada ku cunayo. lyadu isaga uma jeeddo oo wayba ka baqaysey isaguna
      intuu u jeeduu quruxdeeda si xeel dheer u daawanayaa.. Isagoo taa ku
      mashquulsan buu fadhigii meesha ku daalay hurdo xun iyo daal xad dhaaf
      ah baa iyada hayey goor horena inay kacday rabtey.<br />
      Cabbaar markuu jiriqsanayey miiskadushiisa buu mardamboo weelkuu cuntada
      ku cunay qallalayba, ka dib markuu arkay inayan imanayn walowba uu
      jeclaan lahaa inay inta u timaaddo agtiisa marmarto weelkana qaadaa
      dhigto, inta kacay si caqo jiid ah u hurdo tagey.<br />
      Lays moog! Qof dhargiyo qof inuusan dhiman raba. Mar alia markuu
      qolkiisii galay baa Maryan ood huf hilib aragtay mooddo weelkii la kala
      booddey horayna inta ka nadiifisay hurdo dhag tiri.</p>
      <p>Intaan la hadal baa labadii kale iyagoo aad uga masayrsan quruxdeeda
      is eegeen isuna iljibiyeen, mid baa hadashayoo hoos waxay u tiri, “Qurux
      lagu khasaaray dheh!”<br />
      Tii kalaa qosol gaabanoo qarsoodiya afka la duubatay. Sagal way
      maqalaysey hadallada yeerayey, Maryanna wax tuhuntey mayse maqal xantu
      waxay ahayd. “Annagu nabad, gabadhaan Nuurtaa la yiraahdaa inkastay aad
      u madow dahay, geeddana Nuuro, taana Shacni baa la yiraahdaa inkastoon
      wax Shacni ahi ka muuqanoo oy caatiyo fool xumo isku darsatay. Gabadhaan
      magac laga miskiin ma ahee Maryan baa la yiraahdaa. Haddaan in yar sii
      raacsho kulligeen isku shaqaynnu nahayoo dadyow kalaan canjeel- ada u
      dubnaa bay ila tahay,” Sagal oo qoslaysa baa tiri.<br />
      “Barasho wanaagsan,” Maryan baa tiri.<br />
      “Barasha wanaagsan, Nuurtaa tiri<br />
      “Sagal aad baad ugu mahadsan tahay hawshaad gudatay, waana mid loo
      baahanyahay” Shacni oo weli Maryan sii eegasaa tiri.<br />
      “Mid su’aal ah, caawa firaaqo waad leedahay baan u malay- nayaa,
      haddaadan lahaynna mar kastaba waad na raacaysaayesoo xirxiro”. Sagal oo
      wax duufso is leh baa Maryan u dusisey hadalkaas.<br />
      “Ma anigu, firaaqo weligeyba ma yeelane xaggee loo socdaa?” Maryan baa
      tiri.<br />
      “Xaggee loo socon lahaa, weligeen ma digsi baynu babbinay- naa miyeynaan
      innagu adduunka wax ku lahayn, filim baan u soconnaa wixii kaloo aan
      heli karrana kama dayrinaynee cagtaynu marinaynaa”. sagal oo ka sii
      badinaysaa tiri haddana.<br />
      Maryan baa hammidey. Filimka la galayoo awalba way u guux- aysay inay
      bal maruun soo daawato waxa filimka lagu magacaabee magaaladu ka dabo
      dhacday iyaduna ayan weligeed isha ka qaadin, inkastoy bil dhawr ah
      Xamar ka soo tooseysey, middayse ay sinaba u leqi la’dahay waa tan kalee
      la leeyahay waxbaan cagta marinayaa. Maryan ma aha qof sidaa loo dHagri
      karoo aad bay ugafeeylg fahay arrinta ragga la xiriirta haddaan wax kale
      meesha imaan. “Anoo hadalkiinnii ka jawaabaya, arrintu hadday filim
      keliya tahay waan idin raacayaa inkastoon hawl leeyahay, laakiin, hadday
      hawla kaloo</p>
      <p>Midiba mid bay sii eegtay oo haddana Maryan eegtay. Afka la wada
      buurey oo waxaa la jeclaystay in halkeeda looga tago. lyadoy ugu badan
      tahay sidaa baa Nuurto tiri, “Naa naagtan suuqa lama mari karaynoo
      mukulaal aynu dadka u noqonaaye yaynaan is raacin”.<br />
      Sagal baa iyana madaxa “haah” u lushay, Shacni oo intaba u fool xun una
      da’ weyn lagana yaabo inay aad uga waaya-aragsan tahay, baa tiri “Allow
      carruurey! Naa miyeydnaan la socon hal- hayska ah: qurux u dhalo ama
      doqon qurux leh raac! Aamusa maantay inoo dagatayoo khayr inoo ku dhow
      yahaye. Haddaadan adigu qurxoonayn waxaa la doontaa doqon qurxoon oo
      ragga soo jiidata dabadeed halkaasaad ku lafa ruugeysaa”.<br />
      Labadii kalaa qosol la dhacay. Intayan hadlinna waxaa goobtii isa soo
      taagtey Maryan oo yare ka khajalsan daymooyinka kulule sida xun ogadeeda
      isu dhaafdhaafayey.<br />
      Cabbaar baan la hadlin oo maryan siyaabo laga yaabo loo eegayey dad
      quustay iyo dad farxayaba.<br />
      Mar uun baa Sagal ood mooddo inay hadalka ku naxday tiri “haye, maad ina
      kicisaan Maryan timidoo waad u jeeddaan”.<br />
      Sidii qof wax akhrisanayeye waw laga dul yiri baa isku mar la wada
      boodey. Horaa laga baxay hadal la’aan.<br />
      Habartii intay soo daba gashay bay sii eegtahay Maryan bixid- deeda.
      Waxay ugu sii ducaysey inay soo nabad noqoto.<br />
      Wax la sii socdaba waxaa la gaaray meelaha gaadiidka laga raaco.
      Baabuurta meelaha maraysey ragga wata iyo ragga kalee lugaynaya
      dhammaantood waxay isha ku wada hayeen Maryan, Farta la fiiqayo, isha
      galac leh, madaxa soo qalloocanayee dham­maantood Maryan bartelmaameedka
      u ahayd way tiro beeleen. Kuwa la socda wax eegaya ama dan ka lahaa ma
      jirin.<br />
      Cabbaar baagaadiid la raaco lasugayey. Mardambana meeshii waxaa soo
      maray bas yaroo dawladdu leedahay dhallinyarana wadatey. Aad baa Maryan
      isha loola raacay. Meesha dadka dhoob- ani ma yaroo gaadiid bay
      sugayeen.<br />
      filima dhaafsiisani jiraan haddaba ii sheega isku lug ma noqon
      karaynee,” Maryan oo dhan ka fiigsan dhan kalena iska rabtaa tiri.<br />
      “Ah, ah, alia ehelo Khayrsanaa. Alleylehe waxay ku bannaanta- hay
      tilmaantii horee layga siiyey. Waxaan kaloo ku weydiiyey wali ma
      afartankii shilin baad qaadataa?” Shacniyow qoslaysaa tiri.<br />
      Sagal baa aad Nuurto ugu riyaaqday iyadoon hadlinna madaxa kor iyo hoos
      u gundhisay.<br />
      “Haa, maantoo dhan maad noola hadashaan, Maryan baa tiri iya- doo* lagu
      dhibcay inay baxdana looga badnaa.<br />
      “Ismaba aynaan aqoone isa soo daakhili okinaa! annigu ama aan afartan
      shilin qaato ama yaanan qaadane dantaad adigu leed- ahay waa maxay?”
      Maryan oo iska duweysaa tiri.<br />
      “Mayee dan kale ma lihiye ee, ee, ee”<br />
      Shacni baa indhaha taagtey inay qososhana damacday mar- kaasaa Sagal
      hoos ka qandhuufatay una iljibisey si aan Maryan mar kale u diidin,
      masallaheedana u laaban. Shacni baa sidii biiq la qabtay inta isku
      naxday waxay hunnu-hunnu iyo qosol soo wad- deyna dib u leqday, neeftii
      isku celisey ilaa ay cabburtay.<br />
      Shacnibaa intay hadalkii heli weydey sagal fiirisay. Sagal baa iya- doo
      aad uga xun hadalka Shacniye warsheekada u muuqday qofka warsheekoodayna
      iyada u muuqdo xanaaq afka buurtey. Shacni way aragtay Saga! inay
      is-gashay. lyadoy ka dhabaqsan tahay oo indhaha buureysa bay tiri, “Maya
      anigu meet kalaan ka soo maqlay maahee ma in Sagal ii sheegtay baad
      moodeysaa. Wallaahay bil- laahay gabar kalaa ii sheegtay.” bay ku been
      dhaaratay.<br />
      Sagal waa inan isu haysatey inay kooxdoo dhan madax u tahay uguna
      garasho roonayd. qab madaxnimo maadaama uu ku jiro doonimeyso in laga
      warsheekoodoo laga daba hadlo dabadeedna ay weydo dad iyada raacsane wax
      ka dhegeysta.<br />
      Maryan oo dhan sagal ka xaq dhawraysa, walowba ay si ugu ciil qabto,
      dhanna iska celi leh tan maagtay bay tiri, “Adigu meet kas- taba ka
      maqaloo waxaan anigu u arkayaa inay aflagaaddo tahay, maad isa saxdid,
      mise inay ina ka sii qasantaad door bidaysaa.”<br />
      Nuurtaa door biddey inay wax dhexdhexaadiso. Intay soo booddey bay mid
      walba garabka ka taabtay oo tiri, “Naa bal suga, arrintu sidaad u
      qaadaadhigaysaan armayan kuba habboonayn. Horta Shacni way at xuntahay
      waana lagu yaqaan. Maryanna meel cidla ah bay ka ridday, hadda iyo dan
      caawa waxaa la soo goostay in filim latago, marka iyadoon laysku
      khasbayneqof waliba istikhyaar leeyahay, Maryan haddaad dooneysid ina
      keen shinimadadana u soo gunto, haddadan dooneyna shaqadaada wado waana
      inoo mar kale.”<br />
      Maryan aragtay aad bayna u dhuuxday dhaqdhaqaaqa meesha ka socdey iyo
      dhufayska laysugu jiray iyadoo aad uga digtoon danteedana ilaashanaysa
      intii itaal ah bay kacday oo lacag soo qaadatay. Markay lacagta la
      baxaysey ayay canbuur kabo iyo gar- basaar wacan dhag isku wada
      siisay.<br />
      Habartii baa inta naxday tiri, “Maryan caawa waa xaggee? ma meel fog baa
      mise waa meel dhow?”.<br />
      Maryan oo awalba ugu soo talo gashay in la ogaado habartana uba sheegto
      meeshay u socoto baa inta is gundhisay tiri, “Eeddo dhaaxaba meeshaan
      waa fadhiyey haddana meel dheeraadi maaye filim halkan dhow ka socdaan
      tagayaa dhawaanna inaan ka soo laabtaan ku rajo weynahay”.<br />
      “Bal waa yahay alia ha ku nabad soo celiyee caawa waa markii ugu
      horreeysey eed is-dhallinyarayso intii aad gurigan joogtaye aan yarayne
      dhawr sannadood.“ Bilaabataye booyaalow maxay ku dhammaan?” habartii oo
      aad u shakisan waxay sheegtana garan la’ baa tiri.<br />
      Maryan waxba ma sii daahine way baxday, saaxiibbadeheed oo su9i la’aa
      baa markay arkeen Maryanoo shacniga ka muugdaa •yaga si walba u
      daboolayee soo socotaa is wada dhugtey. Way iska wada khajaleen iyagoon
      hadalla waxay qireen in Maryan si weyn uga bilicsan tahay meel kastoy
      maraanna iyadu muuqaalkiyo mal- kadaba qaadan doonto.</p>
      <p>Dhallinyaradii baabuurka wadatey baa is qabtay oo mid ka mid ahi
      yiri, “waar jooji baabuurka inantaas baan qaadaynaaye”.<br />
      Intaa markuu yiri baa kii baabuurka wadey joojiyoo yiri, “u soo yeer
      dadkaad sheegeysid anigu waan daahsanahaye”.<br />
      Kii wax joojiyey baa baqay inuu yiraahdo qofta ma aqaane haddaan rabaa
      inaan maagoo ka sameeyo aqoon iyo isbarasho. Maduxuu inta meermeershey
      qoslay. Dhamaantood waxay wada eegayeen Maryan. Dadka meelaha
      kadhowoodhammi way garteen sababta baabuurka loo joojiyey kaddib markii
      daymooyinkooda la arkaye loo fiirsaday.<br />
      Gabdhuhu sidoo kale way garteen in Maryan la rabo. Shacni baa inta is
      mooddey isu dhaqaajisey kooxdii baabuurka lamase arag.<br />
      “Kaalay miyaa waalatay, meeyey qofkaad sheegeysey muu yimaaddo”
      daraawalkii baa yiri. “Miyeynan ahayn in aynu qaadno qofta halkaa
      taagane inta cusaybkii ka batay cagaha dhulka ku hayn la’. Waxaan
      filayaa inay habboon tahay intaan la inooka hor marin inaan hantino”,
      kii horay baabuur u joojiyoo. Si indhaha Maryan ula raacaya ayaa yiri.
      Mid kaloo horayba ugu maqnaa Maryan baa isagoon hadlin baabuurkii ka soo
      boodey, “Abbaayesoo baxaan ku sii dhoweynee”.<br />
      Maryan isha waa ku haysey ninka baabuurka ka dagayee tan- naagoonaya
      marnase waxaysan meesha keenin inuu iyada la had- layo. Waxay u haysatey
      gabadha kalee goobta dhooban mid midoo uu yaqaan inuu la hadlayo. Badiba
      gabadha meesha joogaa way wada fahmeen Maryan in la sugayo. Qaar in la
      sugayo.Qaar badan baa ka masayrsan. Inankii oo jiciir haysataa mar kale
      hadalkii ku celiyey, “Abbaaye soo bax aan ku sii dhaweeyee, mise waaba
      mid dheg la’.<br />
      Shacni baa inta is-qaadday tiri, “Naa ina keen ha ina dha- weeyaane”
      Horay u soo dhaqaaqday markaasaa inankii si jeesjeesa u yiri, “Naa adiga
      maahee waa tan xaggaa kaa xigta”.<br />
      Nuurtoo ag taagnayd Sagal baa inta Sagal garabka ka taabtay tiri, ma
      tan? “Mayee tan kalee ku sii xigta”. Inantii Sagal oo og ujeeddada baa
      Maryan ku sii tiri”, war ma tan?”.</p>
      <p>Dhammaan intii baabuurka fuushaneyd baa isku mar sidii iya- goo hees
      hoobinaya waxay wada yiraahdeen, “Haye! “Waxaasaa cusayb ah” isku mama
      gacanta u wada haadiyeen iyagoon is ogeyn.<br />
      Dadkii meelaha dhoobnaa baa yaabey wiilasha mammaanaan- tooda. Laba
      odayoo meesha taagan baa mid yiri, “War maxaa la fasahaadey maantana ma
      heerkanaan joognaa iyo in aynu suuqa isku baayacsano”.<br />
      “Ma xuma,” kii kalaa yiri.<br />
      Maryan oo wixii dhacay la wada socotey hadalka odayaduna dhegta ugu
      dhacay baa isku qabowdey waxay yeeshaan garan weydey.<br />
      Shacni baa inta soo booddey Maryan gujisey oo tiri, “Naa maqal intaad u
      tagtid baabuurka ku jeclaaday waxaad ku tiraahdaa waannu badannahaye na
      qaada”.<br />
      Maryan waxayba u qaadatay shirqool iyada loo sameeyey oy gabadhan iyo
      nimanka baabuurka wataa u wada dhan yihiin.<br />
      Mar kaliyey goosatay inay dib iyo gurigay ka timid u noqoto. Toos bay
      cagaha wax uga dayday. lyadoon cidna la hadlin.<br />
      Meeshii baa waxaa ku soo haray saddexdii kale. Waa lays wada dhugtey.
      “Naa tag mar dabena alia nama kaa tusee”. “Naagtu waaba ina qabsataye.
      Miyedinaan arkeyn? Hadda wallaahay waxaynnu ku sigannay inay neefta ina
      ku celiso.” Nuurtoo neef tuuraysaa tiri.<br />
      “Wallee fursad baa ina dhaaftay”, Shacniyoo Maryan sii eegay- saa
      tiri.<br />
      “Naa iska aamus wixii kugu dhacay waad maqlaysaye, adigu goormaad wax
      garataa?” Sagal baa iyana tiri.<br />
      “Iska daa carruur baad weli tihiine,” Shacniyoo qoslaysaa tiri.<br />
      “Intiiba Bas baa yimid waana la raacay. Wiilashiina way tageen iyagoo
      bushinta hoos ka qaniinsan Maryanna weli dib u sii eegaya.</p>
      <p>Maryan iyadoo yaxyax iyo ciil la socon la’ bay waxay sii luud- doo
      tillaabadu ka sii qasnaatabagurigay ka soo daqaqantay dib ugu laabatay.
      Ay garaacday maahee haddiiba irriddii baa laga fag siiyey. Qofka ka
      furey waxaad mooddey inuu irridda ku sugayey. Waa habartii oo sidiiba
      meesha iska taagtaagneyd dantay ka lahaydna ahayd yaadan irridda
      garaaceeda maqli waayin haddaad kadheer- aatid. Habartu gabow darti may
      dhega fiicnayn, tan kale soo kaak- aca badan bay ka wahasaneysey.<br />
      Habartii baa irriddii furtay. Ishay Maryan ku dhufatay. Waxay aragto
      markaa waxay u jeclayd iyada. Intay aad u faraxday oo soo noqoshada
      Maryan u bogtey bay tiri, “Allaylehe ducadaydii baa la aqbalay. Ma soo
      dhammaysatay hawshaad u baxday mise dib baad u noqonaysaa?”<br />
      “Maya waan joogayaa. Waxaan soo dhammaystay ma jiraane naftaydaan la soo
      cararay”. Maryan oo intii hore dhaanta baa tiri.<br />
      “Inaad naftaada la soo cararaysid waa maleynayey. Innagayna ta§si dan
      inoo tahaye ogsoonow. Haddaadan naftaada u baqin waa laguu baqaa, weliba
      adigu baraad dheertahay dadka intiisa badan,” ★ habartii oy waaniyo dan
      sheegad ka tahay baa tiri.<br />
      Maryan oon iyadu isu arag sida dadku u arko aadna uga yaab- ban
      tilmaamaha la siinayo baa inta qososhay tiri, “Eeddo anigu wali ma garan
      waxaan amman uga la’ahay ee ummadda la iiga daba ridey”.<br />
      “Allow qofaan wax ogeyn ha cadaabin! Adigu mar waad qurux badan tahay,
      mar waad cusub tahayoo uma muuqatid ama ma tihid kuwa inta la laba-lisay
      guraye salaglaha ah. Ina rag wuxuu weligiiba jecel yahay waa mare
      cosobsiga marka kalena diga-rogoshada. Waxaan filayaa inaad ilaa iyo
      hadda qof noole is-haysata tahay marka anna waxaan kugu waaninayaa anoo
      hooyadaa oo kale u hadlaya, inaad aad naftaada u ilaalisid oodan is
      dulleyn. Waxaa hubaal ah inaadan marnaba guur waayeynin sababtoo ah
      wixii rag gabar ku guursan jiray oo dhan maalka marka laga reebo aday
      hanti kuu yihiin, maalkana llaah baa haya,” Habartii baa tiri.<br />
      Maryan waxay aad ula dhacday waanadii habarta, niyaddeeday ka saartay
      wareegga danteeda dilayee asaaggeed ku hoobteen. Shaqadeeday jilibka u
      laabtay, iyadoo sidii loo dhiig miirayo, waqti- gii shaqadee tirada
      badnaa aan wax iska beddeley jirin.</p>
      <p>Waxay habeen iyo maalinba u faruur xiraato shaqadaa ayaa maalintii
      dambe afadii reerku shaqo gaabane dhawr beri ah meel u aaddey. Safar
      dibadeed ah. Gurigii baa waxaisugu soo haray dadka intiisii kale afadu
      mushtar bay ahayd.<br />
      Odaygii reerkaa sidiisii habeenkii dambe soo daahay. Wax buu soo laacay
      oo ma haboonayn markuu guriga imanayey uu soo gelayeyba Maryan buu u
      yeeray, “Maryan cashada iigu soo dhaqso qolkaasna iigu keen”.<br />
      Maryan baa hurdadii ka soo booddey iyadoo awalba isaga laabta ku
      haysaye, is lahayd casho sii. Waxayse qaadan weydey cuntada qolka iigu
      keen. Wax uu uga jeedey garan weydey. Sidii bay yeeshayoo meeshuu
      weydiistey bay ugu geysey.<br />
      Cuntadii markay soo dhammaysaye ay istiri dib u laabo buu inta cududda
      qabtay dhegtana afka u saaray yiri, “Maryan hadalkii oo kooban
      qarsoodina ah caawa adaa qolkan ka xaas ahe fariiso”.<br />
      Maryan baa beerka loo dhaafay oo naxdin iyo yaab gariirtay. Meelay ka
      qayliso ma joogto waxay tiraahdana way garan weydey. Way baqday, naxday,
      yaabtay, amakaagtay oo iyadoo kor iyo hoos kurbanaysa hadal aad mooddo
      raadiyo tashwiish galay waxay ku tiri, “Yaah ma, ma, ma aniga?.<br />
      Intaa waxa u raacdey dhawaaqyo iyo codad aan la karayn.<br />
      “Waa sidee Maryan miyaadan i garanayn waa maxay anigaa iyo hadalladan
      sidii adoo aniga wax kale ii haysta. Ninkaad taqaanide odayga ahe caawa
      adiga ku doonayaan ahaye. Soo fariisoo bal noo sheekee intaan wax
      cunayno. Runtii mudda aad u badan baan kula hayey waxbaase i hor
      taagnaa, waxaasoo caawa aan xor ka ahay ama aynu ka wada nahay”, ninkii
      oo dhareer daadinaya ayaa yiri.<br />
      Maryan marba marka ka dambaysaa waa lagu sii kordhayey. Dhidid naxdimeed
      baa qooyey inkastoo waqtigu qaboobaa.<br />
      Dhar sidaasa ma qabtoo qof hurdo ka soo toosay bay ahayd. Waxay qabtey
      guntiino aan iyaduna si fiican ugu xirnayneay hadba</p>
      <p>taf qabanaysey. Naxdintay naxday bay weliba ka sii kala furatay, si
      ay yeesho iyo meelay wax marisey garan la’ayd. Waxay u deysatey inay,
      iyadoo sidii magalooti iska taagan oon hadlayn, meeshaa iska surraato.
      Indho iyo laba daan bay noqotay.<br />
      Isagii cashaday u dhigtay buu, illeen waa nimaan dhammayne,
      Calyo-calyeeyey isagoo ku qaloonbiyayana wuxuu yiri, “Maryan wax aniga
      iga baqayaad u muuqataaye waa sidee. Miyaadan u arkayn inaan odaygii
      dhammaaye reerka ahay. Ah, ah, ah, waa ii nasiib wanaag marba haddaan
      caawa adoo sidan u carfaya qolkan cidlada ahee naag baastii ka maqan
      tahay kugula baashaalayo”.<br />
      Maryan waxa maqleysey hadallada uu lahaa umase wada dhaadhicinoo way
      dhakafaarsanayd. Wajigiisoo iyada ku soo jeeda umay jeedin. Indhahay
      siin la’ayd. Hadba daymay ku xad is- oraneysey markaasay misna degdeg
      uga dadbanaysey.<br />
      Awal wuu fadhiyaye intuu sara kacay buu Maryan gacanta soo qabtay. Qayli
      bay maagtay markaasuu inta afka qabtay dhegtana afka u saaray ku yiri “I
      maqal Maryan, hadalkii oo kooban caawa qolkan adaa ka naag ah. Haddaad
      qaylisidna way kaaga daraysaa’’. Intiiba intuu luqun jibbaaray buu
      sariirtii ku buquujiyey.<br />
      Maryan oo dhan walba belaayo ka soo ballaysay meelay aaddo iyo waxay
      yeeshana garan la’ baa af labadi yeertay. Cid u timid ma jirin oo
      carruurtuna way hurdeen habartuna horay bay u fahamtey waxa meesha ka
      socda, hadday gacan geyso is tiraahdana waxay ogsooneyd waxa wiilkeedu
      yeeli doono maadaama uu sakhraansa- naa. Habartii waxay door bidday inay
      ka muquurato, inta rabsho dhici, lahayd oo askari iman lahayd dabadeedna
      dhibaato guriga gaar ahaan wiilkeeda u iman lahayd.<br />
      Maryan cabbaar bay niiqniiq tiri. Qolka dhibaatadu ka dhacay- sey wuxuu
      ahaa mid meel sii durugsan guriga kaga yiil oon sidaa looga maqal.
      Waqtigu goor dambuu ahaa dadyowga dariska ahina inta kol hore seexdeen
      baa weli la tumayey walowba ayan ku dha- weyn, hadday maqlaanna sidaa
      isuma soo dhiseen waxay u qaadan lahaayeen xaasas yare dhibaato gaar ahi
      dhex martay.<br />
      Dhibaataa dhacday, dembi baa la galay, dadnimaa lagu xad gudbey. Dad baa
      la diley. Dan baa lagu tuntay. Daacadnimaa loo gefey. Dulmi baa la
      sameeyey.</p>
      <p>Maryan waxay wiiqwiiqlaysaba, wax habartii dhufayska ay ku jirtoo
      dhegaha maryeheeda ku cuftaba, wax dembiilihii dagaal ku jiraba mar
      dambay saacado ka soo wareegeen markii dagaalku biiowday baa qolkii
      halaaggu ka dhex socdey waxaa fu’ ka soo yiri Maryan oon suxud lagu
      ogeyn. Guntiinaday horay u sidateyna garraarka luqunta ugu xiran maahee
      intii kale daba xaabayso.<br />
      Socodka Maryan ma hinnayn. Sidii inan yaroo la gudey bay hoohaarineysey.
      Fasaleetigii timaha way ka soo carartey, mada- xeedana waxaad moodeysey
      meel gorayo lagu qalay. Labada ind- hood way casaadeen. Neeftu way ku
      cabbursaneyd oo sidii qof neefi haysay hiqdaa haysey. labada gacmood mid
      labada lugood dhexdooday kula jirtey midna il iyo dhaban bay iskula
      haysey.<br />
      lyadoo sidaa ah bay habartii ka hor timid, waxay tagtay mees- hay seexan
      jirtey. may seexane intay salka dhulka dhigtay derbi- gana dhabanka
      saarta bay halkeedii hiqhiqdii ka miistay.<br />
      Habartii oon waxba ka daahneyn sidii qof war moog ahna iska dhigaysa baa
      madaxa la soo kacday. Maryan bay eegtay oy tiri, “Haye Maryan maxaa
      dhacay, Maryan ma xanuun baa ku haya? kaniini madax ma u baahan
      tahay?”.<br />
      Maryan may hadale intay il nac ku eegtay habartii bayan waxba iska
      beddelin.<br />
      Habartii baa sara kacday oo iyadoo yeelyeeleysa qof Maryan u danaynaysa
      waxay isha la raacday meeshii Maryan soo martay iyo dharkay qabtey.
      Waxay aragtay meelo badanoo dhiig ku tifqay iyo gabbalo dhiig ahoo
      marada Maryan qabto ku yaalyaal. Markaasay habartii sii hubisay dembiga
      iyo fadeexadda dhacdaye reerku mas’uulka ka ahaa.<br />
      Habartii baa iyana ku sigatay inay oydo, wax damboy tiraahdo iyo si ay
      wax yeeshay garan weydey.<br />
      Maryan sideedii bay ahaatay, waxay salka ku haysey salligay awal ku
      seexan jirtey dacalkiia darbigana dhabarkay ku haysey, labada gacmoodna
      labada law bay isu barkanaayeen. Intii qof niya jabo, naxo oo nolol ka
      quustay Maryan ku sifaysanayd.</p>
      <p>Habartii baa hurdi weydey joogina weydey. Maryan ma moog- ayne aad
      bay u ogsoonayd in habartu ninka ku eegeysey, maxaa yeelay way tiqiin
      inay aad u hurdo yarayd una hurdo fududayd. Qayladii Maryan qaylinaysey
      iska daayoo waxay ku kacdaa qof hurdoo is rogey sharqantuu
      yeersho.<br />
      Maryan iyadoo sideedii aha baa waagii dusheeda ka baryey. Waxba quraac
      may samayne sideedii bay u fadhidey. Waa qof dhaawac ahoo dhaqdhaqaaqaba
      dhibsanaysa.<br />
      Habartii oo iyana ka sidii in yaroy hadba indhaha is-gelineysey maahee
      inta badan fekereysey baa mar alia markii waagu baryey lana kaakici
      maagay waxay u tagtay wiilkeedii. Qolkiisii bay inta gashay oo soo
      riixday tiri, “War inkaar qabe, maxaad inoo bi’isay! Allaylehe waan
      malaynayey inaadan maskax lahayn gaar ahaan markaad bahasha fuuqdee aad
      miiraabaysan tahay.”<br />
      Isagii baa inkastoo uu garanayey, wuxuu iskadhigay war moog aanba
      fahmeyn meesha habartu ka hadlayso-waana ninkii shaahiyo biyaha isku
      daray. “Yaa! waa sidee hooyo, xaggaad ka hadlaysaa? ma cid wax dhintaa
      joogta?” Isagii oo wax moog iska dhigayaa yiri.<br />
      “War dufoowe, i dhegeyso. Aniga waxba shaati been ah ha ii gashane,
      waxaan kuu sheegayaa hadda degdeg waa inaad dambi- gaad xalay gashay wax
      uga qabataa oo miskiintan aad bi’isee ku cayaartay dhan uun uga baxdaa
      inta goori goori tahay. Guursanba lahaydaa, eryi lahaydaa iyo si kale u
      sasabi lahaydaaba ka kac meeshoo si uun yeel”. Habartii oo yaabban baa
      tiri.<br />
      Isagii baa qoslay beentuu gadayeyna baalkeeda laabay, maad- aama runi
      run geydey, yiri, “Hooyo horta waa ka xumahay”.<br />
      “Waligeedba intay dembi kas iyo maag u quustay waan ka xumahay iyo
      raalli ha la iga ahaado ku waalataa, Eebbow maxaa adduunkii dhaqan
      wareegey”. Habartii oo dhabannada haysaa tiri.<br />
      “Hooyo, aan hadalka dhamaysto teeda kale kolley wixii dhece oo waad u
      jeedda. Anigu hortaa inaan qoftan guursado waxba kama qabeen, jirtoo
      dhibaatooyin aanan marnaba gudbi karayn baa meesha yaal. Waa ogsoon
      tahay naag aan sharyarayn baan qabaa teeda kale nin maanta labo naagood
      isku qaadi kara ma ahiyoo adba</p>
      <p>waad la socotaa nolol xumada adduunka ka taagan iyo xaaska hadda
      joogaa intuu ballaar le’eg yahay, taasoy weliba dheer tahay kor ka
      socodka iyo qaraaba-badnida caadada inoo ah. Runtii waan gefey waliba
      get fool xun gafay”, isagii oo gariiraya welina wax ku dambeeyaan baa
      yiri.<br />
      “Geftay wax baase ku gefsiiyey, waa dadnimo xumaadaadee yaad ku eedi.
      Inaad nacas tahay sidaa ku qir. Teeda kale fadhiga ka kac oo si uun u
      gal arrintan ka hor intaan iskandal amadhibaato aan ka soo waaqsi
      lahayni dhicin, “habartii baa tiri iyadoo hadba dhan eegaysa.<br />
      Isagii kiciddii kac la yiri run moodyoo kac. Habartjj.baa inta ‘
      -qososhay aad u sii eegtay oo tiri, “weTigaa dad barashadu wax baa kuugu
      dhimman, inaan si walba kuu aqaan baan moodayey, ha yeeshee been bay
      noqotay. ma anigii xaarka katiri jirey ee intaan ku soo le’ekaysiiyey
      baa saaka ku garan la’ oo sifooyin aanan kugu aqoon kugu haya”, madaxay
      ruxday oo inta is bihinbihisey oohin beenlaysay.<br />
      “Hooyo go’aankaygu waa inaan yarta besabeseeyaa”. Ilkaha ka jajaban baan
      u samaynayaa, dhar baan u gadayaa, lacag baan faraqa uga buuxinayaa waan
      u sheekaynayaa dabadeedna wax- baan u qorshaynayaa”. Isagii baa
      yiri.<br />
      “Aday ku jirtaa nacasow sidaad yeeli lahayd, haddase waa iga dardaaran:-
      ogsoonow, haddaadan bahasha iska deyn eed sidan ku waddid dad kale iska
      daayoo wallee anigaad wax i weydiin doontaa aakhirkaaga haddaanan
      horteed dhiman. Eebbowtaa horteed i dill! alia maxaan lumay!” habartii
      oo dhafoorada haysaa tiri.<br />
      Isagii baa qosol gariirey wax uu yiraahdana garan waayey. Intu hadba
      dhan eegay oo indhaha marmaray buu gebida rogtey.<br />
      Habartii oo siday ugu timiba xanaaq, ciil iyo naxdin daaceysey baa hadal
      la’aan meeshii u dhaaftay.<br />
      Sidii buu cabbaar isaga gebi-rognaa. Tii uu ku hadlayey ayuu go’aansaday
      iyo inuu yarta intuu besabeseyn karo besabeseeyo intuu indha-saabi karo
      amuu sasabi karana uuna waxba ula harin.</p>
      <p>Qorraxdii baa soo baxday. Isagii wuu iska shaqatagey. Maryan fadhigii
      bay ka kici weydey iyadoo dhan ka dhaawac ah dhanka kalena baqdin,
      xishood iyo murugo la gariireysa. Intii la doonay ka kala firiirtay,
      dhan ay wax marisana way heli weydey. Intay soo dul gabratey bay qaadi
      la’ayd. Way cid iyo ciirsi weydey culayskeediina qaadi weydey. Ciirsi
      daayoo ciday u cabatayna aqoon.<br />
      Iyadoo sidii saili meel gees ah yaal dushiisa kalataal, xanuunka
      dhaawaca culayskiisa daayoo kan murugadana qaadi la’ oo ilamada hoos ka
      qubaysa baa waqtigii aad u siibtey ilaa ay barqo dheer noqotay. Reerku
      cid suuqa u tagta oon Maryan ahayn ma lahayn, Maryanna waataas oo
      reerkii adeegsanayey ayaa qashay. habartii sidii bay meeshay awalba
      fadhin jirtey isagafadhidey. Aad bay u da’ weyneyd. Awood ay suuqa ku
      aaddana may lahayn ilmihii reerkuna iyagoo warmoog ah waxa dhacayna aan
      la socon bay quraac la’aan dugsiyadoodii aadeen. Way jirtey inay
      cabbaarjeeqaaqeen canjeel- adii iyo shaahay afka kusii dhifan jireen, ha
      yeeshee, markay arkeen inaan reerkaba saaka dab loo shidin bay isaga
      huleeleen iyagoo xanaaq wada karaya. Ciday ku eedayeen oon Maryan ahayna
      ma jirin, waxayse moogaayeen dhibta aabbahood iyada u geystay. Dad is
      moog baa isu ciil qaba. Yaa ogeysiiyaa alia yaa u sheega!<br />
      Iyadoo ka sidii arrini u madax iyo majo laaban tahay, oo habarti- ina
      kaba baqaysa Maryan inay wax weydiiso, illeen wax jiraba way ogsooneyde
      Maryana wax dhaqdhaqaaq ahba laga la’yahay ayuu duhur isku taagey.<br />
      Isku markii ayaa waxaa soo dhacay Odaygii reerka iyo ilmihii oo shaqo
      iyo dugsi ka kala yimid. Aad baa loo baahnaa qado macaanna sidii loo
      bartay niyadda loogu hayey. Odaygu yare wuu shaki sanaa, ilmuhuse war
      moog bay ahaayeen isagu shaqaale dawiadeed buu ahaa.<br />
      Odaygii markuu soo galayba, illeen tub qabaa takaraysane, wuxuu isha la
      raacay Maryan, inay joogto iyo siday tahay. Ka hor intuusan arag Maryan
      ayuu hooyadii uu arkay taasoo uu lafaqay, si uu ilmaha waxa dhacay uga
      awdo, inta afka aad ugu soo dhaweeyey buu yiri, “Hooyo, maxaa la hayaa,
      bal warran?”.</p>
      <p>Habartii oo ka sidii yaab iyo ciilkii ku sii tarmayeen baa tiri,
      “maxaan hayn lahaa? Ma hayn bay leedahay? sow adigu inta majo- xaabisay
      musqul afka uma gelin! Wax aan iraahdo garan maayoo aday ku
      jirtaayearmaad ilmahan dugsiga kayimid qado la raadisaa!.<br />
      “Allow doqoneey ha kuu naxariisan, maxaa loo lahaa dadka waxbartay
      garaad iyo garasho dheeraad ah bay leeyihiin”.<br />
      Isagii bay ku sii cuslaatay wax uu yiraahdo iyo meel uu wax ka qabtana
      garan waayey intuu hadba dhan eegay isagoo hadallada habartana qaadi la’
      oy u sii harga-luleen buu isagoo gariiraya wax uu yiraahdana garan la’
      ilmihii u yeeray, “Waryaaya, ina keenaqado tagnee meesha qado ma
      taalee.”<br />
      Ilmihii oo iyana dhankooda ka tufaya waxa dhacayna garan la’ baa isku
      mar wada yiri, “Allaylehe ina wada, waa u baahnayne baga”.<br />
      Degdeg bay u soo dareereen iyagoo dhan ka faraxsan oo is tusaya waxayan
      horay u cuni jirin in maanta ay cuni doonaan maadaama makhaayado la tegi
      doonoo, dhanka kalena gaajo la wada ciirayoo socodkaba laga wada
      maagayey.<br />
      La wada qado teg oo inta la soo qadeeyey habartiina qado loo soo qaaday
      baa dib haddiiba loo soo laabtay. Habartu sidaa uma cunto jecla, waxaana
      usii dheerayd iyadoo aad uga argagaxsaneyd dhibaatada meesha ka
      aloosanayde wiilkeedu u sabab ahaa.<br />
      Cuntadii loo keenay iyadoon waxba afka saarin bay Maryan faraha ka
      saartay. Maryan inkastoy aad iyo aad u baahnayd had- dana cunto uma
      muuqaneyn oo sideeda kalaa loogu badnaa. Cun­tadii bay diiddey. Afkay
      buurtey madaxana intay ruxday bay gebida rogatay.<br />
      Habartii oo u garowsan cuntadiina kol hore soo hordhigtay una qabtey
      inay ka laacday ayay dib ugu soo laabtay iyadoo dantay ka lahayd ahayd
      aad aragtid bal say tahay, “Naa maxaad u cuni. wey- dey?. Waa inaad
      cuntid cuntadan illeen adaa laguu keenaye. Maxaad baahida isugu
      dileysaa. Dhaqso cun”, habartii oo is leh cuntada ku dirqi baa tiri.</p>
      <p>Wax hadal ah iyadoon oran bay inta daymo gaaban oo qaar go’an ku
      deyday habartii ku eegtay haddana indhaha laabatay. Waxay muujisay daymo
      ama muuqaal diidmo. Habartu way fah- meysey waxa meesha yaal iyo dantay
      lahayd iyadoo ku sii adkaysa- naysa bay inta soo agfariisatay oo garabka
      ka taabatay tiri, “Maxaa dhacay waa sidee, maxaad u cuni weydey? cun
      anna waan kula cunayaaye.”<br />
      Maryan aad bay u garanaysey ujeeddada habarta. Waxay aad u fogeysatey oy
      sinaba u qaadan weydey hadalka habartee ah “maxaa dhacay?” wax dahsoon
      ma jiraan ee waa la wada daahayaa- ama ha laga baqayo ama kas iyo dan
      gaaroo laga leeyahay ha loo samaynayee.<br />
      Habartii way ku guuleysan weydey inay Maryan ka hadalsiiso amayba
      cuntada cunsiiso. Markay ogaatey in xaaladdu dhabaqsan tahay bay
      wiilkeedii aaddey oy ku tir, “war belo heshay, maqal arrini way
      dhabaqasan tahay adaana dhabqiyey ee waa inaad si degdeg ah wax uga
      qabataa. Ka kac meesha oo qoftani way jirran tahay baan u malaynayaaye
      ama inaga dir inta goori goor tahay ama sasab oo soo daawe waxyaallahaad
      sheegeyseyna u soo qabo.<br />
      Aad intuu u fekerey buu madax u ruxay hadalkii hooyadiis isagoon jawaab
      cad siinna inta taagey buu wuxuu u dhaqaaqay xaggii Maryan oo ka sidii
      meesheedii luqmo-laabnayd intuu isasoo hor taagey buu yiri “Naa haye,
      maxaad haysaa?”.<br />
      Maryan iyadoon wax daymo ah siin bay fahamtey qofka la hadlaya. Xanaaq
      iyo ciil baa oogadeedii isku mar meel ka kala heli waayey. Aad bay inta
      isu gashay waxay tiraahdaana garan weydey.<br />
      Cabbaar baa la kala aammusnaa iyadoo dhanna laga yaabba- naa dhanka
      kalena jawaab laga sugayey. Isagii oo sugi la’aa jawaabta lagala
      masuugeyey baa mar labaad hadalkii ku ceshaday, “Maryan, maxaa dhacay
      ood u hadli la’dahay? Haddii wax xanuun ahi ku hayaan ina kici aan
      cisbitaal ku geeyee.”<br />
      Maryan oo aad u xanuunsaneysey inkastoy qarsaneysey baa ugu dambaystii
      go’aansatay, ka dib markay aragtay, inaan loo dhaamin, inay cisbitaalka
      aaddo.</p>
      <p>Muddaan wax hadal ah la oran oo Takhtarkuna jawaab iyo talo sugayey
      Cabdina wuxuu yeeli lahaa ka fiirsanayey, Cabdi mar uun buu inta soo
      boodey oo Takhtarkii gacanta qabsaday dhan ula sii dhaqaaqay isagoo afka
      ku sii dhaweynayana wuxuu kb yiri, “Takh- tar i maqal, anigoo dembigaad
      sheegeysid galaye qoftan ku xad gudbey. Qoftu xaaskaygii ma ahee waa ii
      adeegtaa. Xaaskii waa iga maqan yahay, dhawaanna inay
      timaaddaanafilayaa. Ilmo badan iyo waalidba waa hayaa oo xaas baliaaran
      baan ahay. Marka hadda iyo dan, anoo si gaara kuugu dan sheeganayee aan
      afgaradna illowsi- isneyn ayaan ku leeyahay arrinta iga tiiri. In
      llaahay ku asturo. Runtii intay i sidato bay i heehaabineysaa. Mar waan
      ceebaysnahay, mar dembi baan ku jiraa mar kalena reer dhisan baa inta
      iga duma aan dib dambe iigu dhismi doonin. Arrini waa sidaa, lacag shan
      kun iga qaado, hadday kugu yartahayna ii sheeg aniga dhibaatadaa lacagta
      igaga weyne”.<br />
      Takhtarkii baa hoos eegay isagoo afka buurayoo madaxa ruxaya. Wuxuu ka
      walaacay siduu wax yeeli lahaa. Arag in meesha dhibaato madaxyo badani
      tuxtuxaashineyso. Lacagta waa u jeedaa. Aadaminimada sidoo-kale. Dib
      dambe wixii dhici karana wuu mal- malaynayaa isagoo is tusayaa hadduu
      Cabdi arrintiisa yeelo sida wax uga iman karayaan buu yiri, “Oday mid ma
      istustay ah hadday gabadhu dacwooto”?<br />
      “Dacwada gabadhu ama wax alia wixii dhankeeda ka iman karaya anaa afka
      dabool ka saarayoo meel aan mariyo alia i baraye adigu mid ii yeel: Waa
      inaad inta si fiican iigu daaweysid aadan cid kale arrintan ogeysiin,
      haddad iyada sasabi karaysidna adiga lee waaye.” Cabdi oo aad mooddo
      inuu xiiqsan yahay baa yiri.<br />
      “Labo halba oday hoo: waa mid lacagtu waa yar tahay, teeda kale haddii
      arrintu sidan noqoto waa in aynaan cisbitaalka u deyne aad meel kaloon
      kaga warqabi karo geysaa, maxaa yeelay had- daynu cisbitaalka u dayno
      cid wax weydiisa la waayi mayo daba- deedna halkaasay arrintu ka
      fakanaysaa, waad ogsoon tahay bay ila tahay taasna iyo hadday fakato
      sidaynu afka ciidda u doridoonnee, haye,?” Takhtarkii oo gor gortan ku
      jira baa.yiri.<br />
      Cabdi inta kor u boodey oo qosol rayrayn iyo farxad la ciiraya ka kacay
      buu yiri, “ah, ah, caku iyo nimaan wax garaneyn! Horta mar<br />
      Maryan oo ilmo ka tifqayso madaxana hoos u hoggaaminaysa baa isa sara
      taagtey, inay cisbitaalka aadeysana muujisay. Isagiina arag inay socoto.
      Waxba lama daahine horaa loo sii baxay. Cabbaar markii la sii socdey
      welina aan wax hadalla lays weydaarsan ayaa isagii oo yare ka tillaabo
      horreeyey iyada, maadaama ay dhaawac- nayd oo socodkuba aad u dhibayey,
      inta soo yare gaabshey yiri, “Maryan waxay ila tahay hadda kala xishoon
      maynee, bal ii warran waxna ha iga qarin. Mise sidaa ma aha?”.<br />
      Maryan markaa waxay maraysey meel aad ugu dhow isaga. Tillaabadeedu
      iyadoon toos u dhacayn bay haddanacagajiid ahayd uurkay ka huraysey ciil
      iyo caro darteed. lyadoo aan sinaba u jeclayn inay jawaab siiso bay
      haddana duruufta haysey ku khasab- tay inay la hadasho. Maxaa yeelay aad
      iyo aad bay gacan ugu baahanayd meelay cuskatana looma jeedin. lyadoo
      hadalkii ka soo bixi la’yahay bay si murugiyo niyad jabidi ku jirto
      waxay u tiri, “Waxay ahaan lahaydba waa dani kaa adage sidaa adigu
      jecesha- hay inooga dhig, maadaama adigu tahay kan keliya”.<br />
      “Maryan, waa sidee, sidaan wax kuu weydiiyey iiguma aadan jawaabine,
      mise wax baad iga tabanaysaa? Waan ogsoonahay inaan kuu gafey, ha
      yeeshee taa ballan waxaan kuugu qaadayaa inaan si aadaminimo ku jirto
      wax alia wixii suuro gal ah kuugu qabtee adna ha igu caajine ila bari
      taar,” isagii oo iska dhigaya nin daacad ah baa yiri.<br />
      “Ma xuma waana loo joogaa”. Maryan markay hadalkaa lahayd way ooyeysey
      iyada hadalkeedu ma yara sababtoo ah si fiican bay u fahamsanayd sida
      xaal yahay iyo waxa meesha yaalba.<br />
      Hadalkii baa si lama filaan ah u xirmay maxaa yeelay si loo wada wadaan
      meesha ool. Isagu waa sii wadwadi lahaa ha yeeshee iya- duna uga jimcin.
      lyadoo aan laysla hadlayn ayaa tagsi la qaatay. Isagii horey buu galay
      iyana gadaal waxaana lagu amaray inuu cisbitaalka geeyo. Waa la tegey.
      Nasiib wanaag waxaa loo tegey Takhtar aqoon u leh Cilmiga
      “Jinekolojiyada”.<br />
      Toos ayaa takhtarkii u baaray taasoo uu ogaaday inay aad u dhaawacan
      tahay hurgun culisna u dheer yahay. Isagu dibadduu uga haray markii
      iyada la eegayey. Aad wuxuu u dheerersanayey<br />
      waxa soo yeeri doona. Cabbaar markii takhtarkii maqnaa buu mar dambe
      isagoo madaxa haysta fu’ soo yiri hadalna ka bilaabey, “Oday haye,
      maxaad sidan u yeeshay?”.<br />
      Isagii ma garan ujeeddada takhtarka inkastaoo uu si u qaatay. Aad buu u
      walaacay oo hoos inta ka naxay is-yiri: “Belo kula tagtay wixii dhacay
      bay u sheegtay, bal inaan anigu waallahay maxaan u soo kaxaystay, illeen
      ibtilo cagahaaga ku doono waa sidan.”<br />
      Wuxuu go’aansaday inuu iska yeelyeelo ninkeeda si uu uga fakado dambiga
      meesha ka oogane uu sameeyey. Isagoo afka mar maroojinaya baqdinin
      wejiga ka sarsaaran tahay buu yiri, “Haye, takhtar, bal hadda wixii
      dhacay daayoo waad arkaysaaye sidee adigu wax yeeshay, sow ma aad
      daaweyn? Hadbana sidii wax u suurtoobayaan adigaa takhtar ahoo garasho u
      lehe iigu dadaal qofta guri baa iga cidla ahe”.<br />
      “Mayee wax kale maahee qofta bir baa lala dhacay, dhaawac xun baana
      gaarey. Waxaan filayaa taasi waa dembi sidaad adba garasho ugu leedahay
      iyadu ama xaaskaagii ha ahaato ama meelo kale ka keenoo. marka anigu waa
      daaweynayaa mar horaana la seexshey oo muddey cisbitaalka ku jireysaa
      daawana qaadan doon- taa. Waa lama huraan sidaan anigu arko in qofkii
      dembigan ka galay la soo xiro Maxkamadna la saaro, maxaa yeelay qofkaasi
      waa gacan ku dhiigle, waxaa kaloo dembigan qayb ku yeelan kara kuwii u
      toltolay inkastoo taasi dhaqan aan sinaba loogu baahanayn ka soo
      dureersantahay. Wax dhibaataa ka haysataa gabadha soomaa- liyeed
      su’aasha gudniinka. Ma diiddani in wuxu dhaqan kusalaysan yahay, haddana
      waxaa la yaab leh waxa ururka haweenka iyo kuwa fahmayee kale ay haba
      yaraatee tillaabo uga qaadi la’ yihiin”! Takh­tar baa yir.<br />
      Nin baaskii Maryan soo bi’iyaye meesha taagan, magaciisu waa Cabdiye,
      ayay ku waan-sixday. Isagu faallada gudniinkuba ma maqleyne wuxuu aad
      ula yaabbanaa ugana fekarayey siduu dembi­gan uu falay uga lug bixi
      lahaa.<br />
      Madaxu qabsaday oo hadba dhan eegay. Arag inay ku taagan tahay. Waxay ka
      geyn weydey inuu Takhtarka musuqo toosna u weeraro.<br />
      110</p>
      <p>mahadsanid, marka kalena lacagtu waa toddoba kun, tan kalena iyada
      waxaynu geyneynaa gurigeyga anaana alia i baray sidaan madaxeeda majo
      ugu rogi lahaa, iyo adoo guriga ku daaweyn doona.”<br />
      Sidii askar salaan kala qaadanaysa yaa inta layska soo horjees- tey oo
      mar labaad laysa salaamay Cabdi yiri, ’’Haddaba waynu kaxaynaynaaye inoo
      soo saar adna ina keen aad kharajkaaga soo qaadatide”.<br />
      “Waa yahaye wax yar i sii sug, tagsina inoosii qabo”, Takhtarkii baa
      yiri ka hor intuusan Maryan u tagin ayuu inta xafiiskiisii tagey wuxuu
      soo qoray dhammaan daawooyinkuu is lahaa waa u baahan tahaye laga heli
      karayey farmashiye uu xiriir la lahaa. Lacag aad u badan baa halkaasna
      looga baahnaa si daawada loo wada helo Maryanna sida loo baahanaa ugu
      daawowdo.<br />
      Takhtarkii markuu daawo-qoriddii soo dhammeystay buu waxba ma sii
      daahdaahine wuxuu u tagey Maryan oo marka inta dhibibsan aad inay
      nasatoo daawo qaadato ugu baahan. Way kala tiil. Xanuunku kuma yarayn,
      ha yeeshee inay daawoobeyso bay aad u rumaysnayd sababtoo ah waa markii
      ugu horreysey oy cisbitaal seexasho iska daayoo inta soo gasho daawo
      jirkeeda taabato. Si nafsaani ah bayba u dawowdey. Aad bay ugu bogeysey
      meeshay jiiftey. Daawada, takhtarka iyo sida loo dhawr-dhawrayo siday
      uga heshayna iskaba daa.<br />
      Dhaawaca jirkeeda gaarey iyo niyadday haysaa waa kala labo. Waxaa kaloo
      intaa u sii dheer iyadoo is lahayd reerbaaskii maantaa isugu kiin
      dambaysa, si damboo aad isu aragtaanna maba furra ★maadaama aad sirna
      sheegtay, halkaanna aad kaga jirtid.<br />
      Belaayose waxay timid markii takhtarkii oon qabin dharkii cad- daaye ay
      ku ogeyd inta dul yimid uu yiri, “Adigu Maryan sow ma aadan ahayn, ina
      kici waynnu baxaynaaye”?.<br />
      Maryan ma ay fahmin ujeeddada Takhtarka. Waxayse u qaad- atay in qof
      kale la seexin doono laguna daaweyn doono. Si aan firfircoonayn bay
      Madaxa kor ugu soo qaadday. Iyadoo jiitameysa</p>
      <p>115<br />
      bay isasoo sara taagtay. Aad bay damqasho u dareemeysey. Taah bay hoos
      ka miiseysey inkastoo xishood nacaseed hayey, amayba baqdin
      waayo-aragnimo la’aani u sabab ahayd beerka jartay.<br />
      Takhtarku wuxuuba daahsanayey dagiddeeda oo uu u arkayey is mashashuur
      iyo ka badbadis. Wuu ogsoonaa inay jirran tahay, jirtoo tiisuu ka watey
      iyo heshiiskuu wax ka galay inuu meel maro.<br />
      Maryan oo jiitameysa iyo takhtarkii oo inta in cabbaar ah ka go’ay
      xiimaya, ha yeeshee hor kacaya ayaa irriddii weyneyd ee cisbitaalka soo
      abbaaray. Maryan baa qaadan weydey in meesha loo wadaa dibadda tahay.
      Way hammidey si ay wax yeesho iyo waxay tiraahdayna garan weydey. Wahey
      waaya-aragnima la’aaney ba’! way tallantay oo is tiri ma qaylisaa,
      meeshan ma iska fariisataa, iyadoo dhakafaarsan bay ku deysatey inay
      iska raacdo Takhtarkan hor kacayee hadba inta dib u soo daymoodoo leh,
      “soo soco, soo soco waynu daahnaye”.<br />
      Maryan waxay goosatay in cisbitaalka kaloo kan kafiican loo wado. May
      oga in haddii qof cisbitaalka laga beddelayo aan la lugeysiine baabuur
      cisbitaalka lagaga qaado.<br />
      T<br />
      Labaduba way naxeen waxay yeelaanna way garan waayeen. Takh-<br />
      tarkii baa inta madax dhulka uga qaaday Cabdi kor u soo fiirshey.<br />
      Dadka meelaha marayaa waxay u haystaan qof ama xummad<br />
      xumi hayso ama inta dhiiggu ka yaraaday iska diiday. Waa la wada<br />
      moog yahay dhibaatada meesha taale Maryan haysata. Labada<br />
      ogina kuwa iyada ama u naxaya ama wax dan ahi ka hayso ma<br />
      ahayn.<br />
      “War maxaynu yeella waatanoo sidaynu rabnay si aan ahayn bay arrintii u
      muuqataaye,’’Takhtarkii oosi isna intau naxay dambi- ile isula muuqda
      ayaa yiri:<br />
      “Sowtii la lahaa takhaatiirtu waa geesiyaal, maxaad u gariirey- saa!
      Waxaan yeelaynaa qofta waynu qaadaynaa gurigaygii baynuna geyneynaa,
      maxaa yeelay haddaynu hadda dib cisbitaalka ugu laabno arrintani way
      fashilmaysaa. Miyeynan sidaa kula ahayn”, Cabdi oo gacanta kor u haya
      hareerahana iska eegayaa yiri.<br />
      Takhtarkii baa inta qosolgariir dhag ka siiyey yiri, “war waa sidaase
      inoo qaad qofta”.<br />
      Wax laysa sii daba socdaba irridkii weynaa baa laga baxay. Maryan mar
      alia markay irridda weyn madaxa ka keentayba waxay aragtay Cabdigii
      iyada balanbaaliyey oo meelaan dheerayn tagsi ku tiirsane Takhtarkii la
      hadlayo. Naxdin bay haq tiri mar bayne sara joogga ka dhici gaartey.
      Horay baa loogu jeedaye markay iyana arkeen inay yare dawakhsan tahay
      sina ay u jir iyo aragdiiddan tahay baa lagu sop wada dhaqaaqay. Maryan
      naxdintii awal qabatay mid ka sii badan baa u timid. Aragtay in iyada
      lagu soo socdo. Is adkee bay maagtay, ha yeeshee waxay is tustay oy soo
      gocatay dhibaatooyin badan oo horay u dhacay sida dhaawaca iyo ceebta
      iyada saaran, siday takhtarka ugu xog warran tay haddana aan waxba u
      qarsoonayn ee Cabdi taa u og yahay.<br />
      Maryan mar uun bay afweynta goosatay oo meeshay ku dhac- day iyadoon
      iska rogin ku suuxday.<br />
      Takhtarkii iyo Cabdi oo awalba u toog hayey wax alia wixii dhaca ayaa ku
      soo orday. Way dul yimaadeen oo is dhugteen.<br />
      Tagsigii baa loo gacan haadiyey si uu ugu soo dhawaado. Inta Maryan kor
      loo soo qaaday oo sidii neef la bireeyayoo shilalka loo sii sido la soo
      walaandeeyey baa tagsigii dalaq lagu soo siiyey.<br />
      Waxba lama sii daahdaahini gurigii reer Cabdi baa loogu
      cayntaarshey.<br />
      Dadyow meelaha taagnaa baa yare shakiyey oo waxay u qaadan waayeen qof
      sidaa u jirran waxa cisbitaalka looga sii wado, waxayse ku deysteen
      waxay ka qaban kareen baan jirin.<br />
      Tagsigii wuxuu sii cararaba gurigii buu isa soo hortaagey. Maryan markaa
      way miyir qabtay, ha yeeshee waxay oran karay- saan jirin. Isha uun bay
      wax ka eegeysaa. Aragtay in la sito.<br />
      Baabuurku intuu sii socdey ayaa la sii wada sheekaystay iya­doo afka lagu
      sheekeysanayey af shisheeyeahaa. Maryan waxay ka garaneysey ma jirin,
      tagsiiluhuna sidoo kale, iyadoo afkaa shis- heeye lagu wada hadlayo ayaa
      Takhtarkii markay sii socdeen hadal- kii ku bilaabay, “war nin yohow
      qalbi adkidaa, sidee baad ugu<br />
      114</p>
      <p>bareertay inaad inta bir qaadatid weliba khasab wax ugu jajuubtid, ma
      wax kalood yeeshaad weydey, haddaybase sidaa kaaga dabac- day talo ama
      aadba u tabar weydey maad faraha isaga laabatid belada ku waddey xoog
      badnaydaa? Mise adaa nin sida u dhashaye caarranaantu u dabci Tahay
      ah?”<br />
      “Si kale arrintu uma dhacdeene anaa si kale ahaa. Waad i garatay baan u
      malaynayaa?” Cabdi baa yiri isagoo qoslaya.<br />
      “Waan ku gartay. Ha yeeshee mid meesha ku jirtey ma ahayn inaad
      haleeshay middida hilibkaood dabadeed sidaan arkay wax ku yeeshay. Aad
      baad u nasiib badantihiin adigiyo iyaduba, maxaa yeelay iyadoo mudda
      dheer laga joogey waqtigii dhaawacu dhacay ayna aad suura gal u ahayd
      inay teetano qaaddoy si sahlan u naf weydo bayan taasi dhicin dabadeedna
      aad kuba soo gaarteen in la helo lidka teetanada, oo hadda wayba qabtaa,
      nasiib badanaa ma dhurwaa baa!” Takhtarkaa yiri.<br />
      “Nasiib wanaagga hooyadayaa nagu dhashay miyaad nagu kuunyeysaa”. cabdi
      oo markaa aad mooddey in neefi kasoo baxday baa yiri.<br />
      Takhtarkii oo damcay inuu hadalka la sii wado ayaa mar uun wuxuu eegay
      xaggii tagsiilahataasoo uu aad uga shakiyey haddiiba uu fahmi karayo
      afkay iskula hadlayeen. Isagoo aad u shakisan wax hubina ay ka tahay buu
      inta tagsiilihii garabka ka dharbaaxay ku baaray inuu bal afkaa isaga ah
      fahmayo iyo in kale, “you are not a bad taxi driver, right?” Tagsiilihii
      ma uu fahmin sidaa daraadeed wax ★ jawaab ahoo sidaasa kama bixin aan
      ahayn “waxaad tiriba lagu yiri”.<br />
      La garey inuusan fahmeyn afkii isaga ahaaye layskula had- layey. lyadoon
      la hadal ayaa hoos loo wada farxay.<br />
      Baabuurkii mar alia markuu gurigii isasoo hortaagey ayaa laga soo wada
      boodey. Maryan aragtay in guri baaskii ay necbayd la hor taagan yahay.
      Mar bay waxay jeclaysatay inayan tagsigaba ka degine ay meel alia
      meeshuu aadayo isaga raacdo, haddana ahaan weydey oo iyadoo luga
      jiideysey ka soo daadegtey.</p>
      <p>lyagoo is barbartaagan baa labadii nin Maryan sugayeen, inay inta
      guriga la galaan waxay u sheegi lahayeen iyo daawaday siin lahaayeen u
      qaadaa-dhigaan. Iyadoo lays wada daba socdo mid midna loo galay ayaa
      gurigii laysku shubay. La sii galayey maahee Cabdi baa inta ka sii hor
      maray qolkii fadhiga u sii qalqaaliyey inay wada fariistaan kaddib
      markuu hooyaddii iyo ilmihii ka saaray.<br />
      Maryan oo quus joogta niyadduna digada tahay baa damacday salligay
      horayba ugu jiifsan jirtaye meel u muuqata yiil ku nasoo isku kala bixi,
      Cabdi baase uga yeeray kana duwey markuu arkay inay u hollatay, “Maryan,
      qolka fadhiga ina gee takhtarkaa daaw- ooyin aad qaadan doontid kuu
      macnaynayee”.<br />
      Maryan intay soo dhaqaaqday bay qolkii lootilmaamay takhtar- kii ka daba
      gashay. Qolkii baa laysku soo shubay. Maryan oo aan weli xummaddii ka
      jebin, daalka, diifta iyo niyad-jabka ka muuq- daana qiyaas la’aa ayaa
      dhankii tuugadu ka soo jeeddey ma ahee dhankii kale ka soo
      jeesatey.<br />
      Takhtarkii oo nin belaayo ah iska dhigayaa warqado uu awal horey u soo
      qorqoray inta soo baxshey yiri:“ daawadaas baad qaad- anaysaa sidaasna
      waad u qaadanaysaa, waxaan hubaa inaad dhakhso u biskooneysid”.<br />
      Intaa markuu yiri, ayaa inkastoy lama-filaan labadoodaba ku noqotay,
      Maryan gocatay sida gabarnimadeedu u Baaba’day loog- una ciyaaray
      iyadoon iyadu raalli ka ahayn inta la kufsaday dhegta dhiigga loogu
      daray taasoo ilmo soo dhaaftey. Inanimo maxay tahay? Waa asturnow, oo
      yaan lagu ajarin asluubta iyo anshaxa bulshadaadu ku siisayna lahow.
      Kuwaa jira iyagoon inamo ahayn haddana iska yeelyeela, dadkana isaga
      dhiga inamo kaddib markay ku tuntaan ama looga tunto, sida Maryan
      inanimadeeda. Usluub oranaysaa jirta ‘ama inan noqo ama afo haddii kale
      afka gooso.’<br />
      Maryan afkay goosatay iyaduse isuma geyne waa loo geystey, takhtarkii
      baa arkay inay ooyeyso, ilmana kaqubanayso, wejigeedu ma muuqane hoos
      buu u ganboonaa. Garbasaar calal ahee toltol badan bay madaxa ku sii
      duubtay.<br />
      Ninba meel baa u cad Maryan dhibaatada la walaalowdey bay la gubanesey.
      Cabdi waxaa u caddaa siduu isaga moosi lahaa ceebtaa</p>
      <p>Way ka huleeleen inay wejigeeda arkaan. Takhtarkii markuu arkay waxa
      meesha yaal ayuu waraaqdii daawada intuu Cabdi faraha ka saaray u il
      jabiyey si uu isagana u diro. Cabdi wuu fahmey waxbana ma joog joogsane
      intuu kacay buu haddiiba lacagtuu heli karayey soo dhuftay. way dhammaan
      weydey taasoo uu hooyadii u tagey lana socodsiiyey dhibaatada meesha
      taal iyo siduu u rabo inuu isaga mooso.<br />
      Habartii intay u riyaaqday ceebta la awdayo bay faraha ka saartay
      lacagta intii ka dhimanayde uu sugayey.<br />
      Waxaa lama illaawaan noqotay hadal habartu tiri markay lacagta Cabdi u
      dhiibeysey, “hadda wax besabeseysaye ilaa mee- qaad wadi hawshan? Sow
      berriba sidaadii iyo si ka daran ma yeeli doontid? Maryan weli waa
      joogtaa adna biyihii deyn meyside ma ogtahay taa?”.<br />
      Cabdi si qof naxay intuu iska dhigay madaxna hooyadii tusay buu lacagtii
      iacararay, “Takhtari maqal, waa inaad naga war qabtid, maxaa yeelay cid
      ama takhtar kaloo aan arrintan tusayaa ma jirtee waa inaad ogsoonaatid
      si fiicanna ula socotid. Haddaba ogsoonow hadday fakato inaanan dembigan
      keli ku ahayne aad adna ila wadaagtid,” Cabdi oo markaa sidii hore
      dhaama ayaa yiri.<br />
      Takhtarkii oo dhanka lacagta aad uga faraxsan dhanka dembi- gana ogsoon
      baa inta wuxuu haystey isku urursaday hadal la’aan dhabbaha laba ka
      dhigay. Cabdi baa qaadan waayey taa oo inta gacanta ku soo dhegey yiri,
      “Takhtar ma kuu dhaadheceen waxaan ku lahaa mise waan kuugu
      ceshaa?”<br />
      oo xitaa hadday la noqoto diyaar wuxuu u ahaa inuu Maryan dilo,
      takhtarkana waxaa u cad qaddaadiicda loo sheegay iyo siduu weliba ugu
      nabad geli lahaa ceebtana uu u aasi lahaa.<br />
      Maryan markay cabbaar meeshii hiqhiqlahayd lagana guri waayey ayay iska
      aamustay. Madaxa waxba kor uma qaadine cid- diyeheeda cageed bay
      farfaratay iyadoo kaba dhaaratay inay mar- naba kor u soo eegto kii
      kufsaday iyo takhtar-ku-sheegga cawcaw leh.</p>
      <p>“Mayee, waan gartay, anigaana maalin-dhaaf idiinku imaan doonee taa
      ha ka cabsan. Waa sidee ma qof aan aammin ahayn baan kuula ekaaday,”
      Takhtarkii baa yiri.<br />
      “Maxaa datoore ama takhtar laguu leeyahay haddaadan sidaa waxgarad u
      ahayn!”<br />
      “Mar kastood timaaddid haddaan joogo waan joogaa had’dii kalena waxay
      ila tahay inaad garaneysid sidaad wax yeeleysid iyo meeshaad wax marin
      lahaydba. Ma aad moogid baan filayaa in aynu dembigan wadaagnee waa in
      aynu wada guntanaa, mise ma aha?” Cabdi baa yiri.<br />
      Takhtarkii oo si u tartuuqsan lacagtana qaadi la’ baa intii hadal kale
      laga sugayey yiri, “waxaan idin weydiiyey, waxan oo lacag ah sidee baad
      guriga ugu haysateen? Mise bangigaba lacagta ma dhigtaane
      barkimooyinkaad ku laabtaan? La yaab ma lihidinoo annana waanu shaqaynaa
      idinna waad xaddaan”. “Dawdaw, soo bax baa la leeyahay oy sacabka
      leefeysaa! Adeer ma xoogaaga lacagaa ku maskax martay waadiganoo
      waalataybee?” Cabdi oo qosiayaa yiri.<br />
      “Mayee waxaa yare ila cuslaaday sidaad haddiiba si sahlan Toddoba kun oo
      shilin ula soo booddey. Anigu kala garanmayo tuug iyo mushtar isba waa
      tuuge, mid aad tahay,” Takhtarkii baa yiri.<br />
      Markan laysla hadlayo guriga dibadda ayaa laga joogaa oo labadooda uun
      baa is maqlayee cid kale war uma hayso waxay ku murmayaan.<br />
      “War ila dhaaf arrintiyo hadallada sarbeebanoo hadalladaan ku lahaa
      maxaad ka yeeleysaa? “Cabdi oo meeli gubanaysaa yiri.<br />
      “Goormaad adigu wax garataa, illeen dheg weyn baad tahay aan dhaqso wax
      ugu dhaadhicin ilaa loo bayaaniyo. horaan kuugu sheegay haddana waan
      kuugu celinayaaye aad u dhegeyso. Anaa imanaya, waana daaweynayaa
      miskiintan, waan ogsoonahay in aan kula wadaago dembiga, waana ka
      feejignahaye taa la soco. Ma ku deeqday intaasi mise weli waad ooman
      tahay? Hal baase iga su’aal ah, haddaad sidan fuley u tahay maxaad
      dadyowga ilmahooda u qalaneysay?” Takhtarkii oo sii socdaa yiri.</p>
      <p>120<br />
      “Ookeey, nabadey iyo adoo waxaad sheegeysid oofin doona, ogsoonna in
      haddaadan oofin adna u qoollaan doontid” Cabdi baa ka sii daba
      tuuray.</p>
      <p>Ninba dhan buu isaga dhaqaaqay iyadoon laysba sii barane intaa iagu
      kala dheelmaday Cabdi markuu gurigiisii soo galay ayuu Xusuustay in aanu
      takhtarka magaciisa aqoon. Wuu naxay oo inta kor u boodey maleeyey
      meeshuu ka ogaan lahaa magaciisa wuxuu is tusay inay ugu dhowdahay inuu
      dib ugu laabto cisbitaalkii si uu hadhow hadduuba waayo uga baadi goobo.
      Ma joogjoogsane had- diiba irridduu fu’ ka soo yiri waxuuna abbaaray
      cisbitaalkii. Sidii uu u sii duulayey buu cisbitaalkii tagey. Gabar meel
      taagneydee dharka cad qabtey buu inta dhuunta ka soo galay isagoo
      xiiqsan neeftana kor u raacaya wuxuu ku yiri, “Walaal, raalli iga ahow
      wax baan ku weydiinayaaye.”<br />
      “Mayee waxba ma lehe soo daa waxaad dooneysid meel baan ku degdegayaaye
      waa sidee ma alaab qaaliyaa kaa dhuntay si baad u ciirsan tahaye, mise
      naag baa kugu foolaneysa?” Gabadhii baa tiri.<br />
      Intuu sidii qof didsan hadbadhaneegayoodhegahataagey buu yiri, “sidaad
      doontid ka dhigoo, waxaan ku weydiiyey,” ★ takhtarkii galabta ama maanta
      gelinkii dambe shaqada lahaa magaciisu muxuu yahay?”.<br />
      “Horaan u sheegay inaad nin la weheliyo tahay. Dhar magaal- aadba
      qabtaaye maxaad isu yeelyeelysaa, mise wayba kaa dhan tahay oo shalaad
      miyi ka timid maantana surwaal iyo shaati bay kuu soo geliyeen?”?
      Gabadhii oo dhaqaaq u hollatay baa tiri.<br />
      “Belaayo cagahaaga ku doono waa sidan oo kale. Naa i cay kuma orane maad
      iiga jawaabtid su’aashaan ku weydiiyey, adi- gaaba sidii reer miyiga u
      ciyayee”. Cabdi oo caro karaya, sina u kadaalliyayoo waxa haysta qaadan
      la’ baa hadalkaa yiri.<br />
      “War illaan ibtilo, adeer kuma fahmayee cid kaloo ku af gara- naysa orod
      doono. Hadal miyaa takhtarkii maanta shaqada lahaa magaciis, immisa
      takhtar baa isku mar shaqada wada lahaa? waa wax tuulo kalkaaliye
      takhtar u yahay joogi jirey adduun kalena aan war qabi karin!. Gabadhii
      baa intaa markay tiri maba sii joogjoog-</p>
      <p>sane dhabbaha labo ka dhigtay, candhuufo tuftid, mashmashiiqsi iyo
      daymooyin ay Cabdi ku dileysay sii dhaafeysey markii isna isagoo weli
      sidii iyo si ka sii daranba u takaro dhabanayey.<br />
      Wuxuu ku sigtay inuu inta soo qabto uu dharbaaxo, haddana is qabey oo
      hadal la’aan buu dhankay u dhaqaaqday maahee dhankii kale isaga
      dhaqaaqay. Meel cidlo ah buu sii dhaqaaq-joogsadey. Dadku markaa
      cisbitaalka iyo agagaarkiisa sidaa uguma badnoo waa goor ★himhimnow ah.
      Mar horaa shaqaalihii badiba rawaxeen. Cisbitaalka in la xiraa la rabaa
      dadna ma soo geli doonaan. Hadba qof buu eegaa, markuu wax weydii is
      yiraahdana wuu ka cabsadaa sidii afka loo goostayba.<br />
      Cabdi saacad baa meeshii ku dhaaftay. Mar damboo gabbalki- ina si fiican
      u dumey oy habeen tahay buu isaga huleelay walowba uu marar badan isku
      dayey inuu ogaado takhtarkuu doonayey magaciisa. Isagoo leqay bahal
      jiciir ah, luggooyana u dheer tahay, buu gurigiisii dib ugu
      laabtay.<br />
      Uu soo galayey maahee wuxuu arkay hooyadii oo irradda dibadda ah taagan
      sina u dhiillaysan. Intuu ku soo dhawaadey buu yiri.<br />
      “Hooyo waa sidee maxaa dhaxanta ku dhigay maad gudaha gashid?”<br />
      “Alla ma ku keenay, qoftii waa sakaraad, sidaad u baxdayba way
      suuxsanayd, kuwii ilmo ahaana shaneemay aadeen haddaan tagsi u diri
      lahaa, “Habartii oo dhakafaarsan baa tiri.<br />
      “Tagsi aa, waa sidee hooyo miyaad waalatayl! ma qoftaan had- deer
      cisbitaalka ka keenay baad leedahay mar kalaan u dirayaa! Intii intaan
      mar kale cisbitaal geeyo laygu baran lahaa inay dhimataa ii dhaanta. Oo
      hadda way miyiri la’dahay?” Cabdiyoo sii naxay baa yiri.<br />
      Cabdi inta isasoo qaaday buu Maryan oo salligeedii dul taal kor yimid.
      Intuu dul kadaloobsaday buu gacanteeda midig kor u qaaday cabbaar markuu
      hayey dhaqdhaqaaqa wadnaheeda ogaadeyna inta soo dayey buu sariir ku
      dhaweyd go’ saaraa gacantuu ku hayey iyada marsaday.</p>
      <p>122<br />
      Gacanteedii sidii ruux meyd ah oo kale bay maladhaq tiri markii la sii
      daayey.<br />
      Intuu istaagay oo jeebabka gacmaha gashaday buu bela feke- reysa iska
      dhigay. Hooyadii oo ilmo ka daadanaysaa ag taagan. Isagu ma oga in
      habartu ooyeyso. Maduxuu ruxay oo sidii qof murugeysan hoos ka
      guuxay.<br />
      “Maxaad ka murugoon, waxaadan is badin cidi kuma badine. Boodi lahaydaa,
      booyi lahaydaa, ama baabacayn lahaydaaba adi- gaa isugu wacnoo isku
      keenaye ka maal,” Habartii baa tiri.<br />
      Awal habarta uun baa murugo ooyeysaye hadda isagay ku weyn tahay. Inuu
      ooyuu ku sigtay allow nacasow ha kuu naxariisan. Jeebabka intuu gacmaha
      gashaday oo hadba dhan eegay buu nin wax qabanaya iska dhigay. Arag oo
      goosey inayan suuro-gal u noqon doonin mar labaad cisbitaalk geynteedu.
      Sidii uu u fekereyey ayuun buu ugu dambayntii xusuustay in daawo loo soo
      qoray, orod buu haddana isa sii qaaday oo daawadii doonay.<br />
      Tagsi buu sii qaatay isaga gaar u ah.Aad buu isugu buuqay, meel uu wax
      mariyo iyo si uu waxyeeluu garan waayey. Maryan Cisbataal ma geyn karo,
      takhtar kale uguma yeeri karo, iyadii waa sakaraadoo meel laga hayana
      aqoon uma laha, ma fogeyn karo oo wuu ka cabsanaya inay dhan kale isula
      rogto.<br />
      Isagoo meella qaban la’ ayuu farmashiye soo galay. Dhawr kol buu u
      holladay inuu sun ay ku dhimato u gado haddana la ahaan weydey. Warqadii
      takhtarku qoray buu la soo baxay oo u dhiibey mid farmashiga gadayey,
      kii ka qabtay baa warqaddii intasi degdeg ah u jalleecay waxba kuma
      daahine yiri, “Adeer ma hayno Daaw- adaa dooneysid. Waxaa filayaa
      inaadan heli doonin, sababtoo ah indhawaaleba daawadani magaalada ma soo
      gelin”. Intuu sidii tuuryo warqaddii ugu gudbiyey.*<br />
      Cabdi way ku soo cuslaatay. Qammuunyo iyo jirriqsi buu bilaabay ciil iyo
      murugo ka keeneen. Si cago jiid ah ayuu Farmashi- gii uga baxay. Hadba
      dhan buu eegay.<br />
      Meelaan ka dheerayn baa waxaa u yaal tagsiguu soo ijaartaye isaga
      sugayey cabbaar danbe.</p>
      <p>Isagoo tufaya buu tagsigii daf soo yiri, is hiifka iyo haaraanka ka
      baxaya shinbirtii ag martaa way dhiman. Badday biya macaan ka dayday.
      Tagsiilihii arag inay cunayso, danise, kama haysoo wuxuuba jeclaan lahaa
      inay inta ku sii cuslaato uu caabbaar sii wadwado.<br />
      ‘‘Haye daawadii ma soo weydey? tagsiilihii baa yiri. “Soo waayaye bal
      ina mari kuwa kalaynu ka eegeynaaye” Cabdi oo si u naxsan baa
      yiri.<br />
      Wax magaaladii la jiira jiireeyaba mar buu farmashiye kale la yimid.
      Cabdi warqaddii buu iska soo hor mariyey. Waa laga qabtay oo haddiiba
      inta lagu soo celiyey waxaa loo tilmaamay farmashiga loo malaynayo in
      daawadaasi taal. Intuu tilmaantii si fiican u qaatay baa orod lays
      dhigay laba saddex jiir inta laga sii laabtay haddiiba daf la
      yiri.<br />
      Cabdi sidii buu weli isaga soo hor marinayaa warqadda. Waa laga qabtay
      oo sidii horay ugu dhacaysey laguma soo tuurine waxaa la yiri, “waa
      siddeetan shilin”.<br />
      Cabdi inta awal waa yaabbanaaye sii yaabay oo sidii uu wax ka dheer
      hanqalooc sanayo cirba taagsadey hadal wuxuuna ka yiri, “Yaah? Siddeetan
      maxay ah?”.<br />
      “Siddeetan doolar ma ahee waa siddeetan shilin oo kaliya, hadday kugu
      badan tahayna waad iska dhaafi karaysaa”, nin daaw- ada iibinaayey baa
      yiri.<br />
      Weji kalay Cabdi ku bixisay. lacagtii buu qaadan waayey bad- naanteeda.
      Ciilkii iyo carradii baa ku sii batay. Wuu tallamay, go’aanna gaari waa
      wax maahsan buu noqday, indhihiina intay jillaadmeen bay darbi ku dhawaa
      si fiican u qabsadeen. Waxaa ag taagnaa ninkii daawada beecinayey oo
      isagu kaba yaabban sida ninku u maahsan yahay. Cabbaar buu jawaab ‘maya’
      ama ‘haa’ ah ka sugayey, dad badanina waraaqay la ag dhoobanayeen
      dawayna rabeen. Waxay raagsanayeen waqtiga Cabdi iyo dawo-doonkiisa lagu
      dhumiyey.<br />
      Ninkii intuu dawadii faraha Cabdi oy ku jirtey ku dhaafay buu dawo iibin
      bilaabay, uguna kaadshey bal ilaa uu ka miyirsanaayo.</p>
      <p>Cabdi waxaa madaxiisa ku wareegayey lacagta badnaanteeda, nasiib
      xumada la soo daristey. Wuxuu is tusay Maryan oo intuu soo maqnaa
      dhimatay. haddana filim kaluu inta daartay farmashigii dib ugu soo
      noqday.<br />
      Sidii qof hurdo laga nixiyey ayuu inta kor u boodey yiri, “Haye, lacag
      ma ku siiyey?”<br />
      Dawo iibshihii iyo dad badanoo filimka daawanayey ayaa isku mar qosol ka
      wada kacay. Dhawr dadka ka mid ahaa baa inta isu wada iljabiyey
      dhafoorada farta ku wada mudey siday wax waalan tilmaamayeen. Cabdi arag
      inay sidato. Lacagtii buu la soo boodey inta ninkii boqol shilin iyo
      dawadiiba u tuuray, yiri, “ka gooso iina duub”.<br />
      Haddiiba inta loo duubay baaqigiina loo soo ceshey baa faraha laga
      saaray. Caguhuu wax ka sii dayey tegsigii isagoo ka sidii wata gurigii
      baa la tagey. Tagsigii baa isna bahal lacag ah yeeshay, danina waa
      siisay.<br />
      Cabdi oo daalan, ciii qaba, wax uu u ciil qabana aan garanayn ayaa
      gurigii soo galay. Taas buu Maryan ugu tagey, mise iyadoo miyir qabtoo
      sidii dhaantay sare fadhidaa. Mar alia markuu arkay inay nooshahayba
      intuu farxay buu qaadan waayey, hadalna wuxuu ka yiri, “Maryan, bal
      warran? hadda sidee tahay? Dawaan kuu doonay waana wadaa.”<br />
      Maryan weli sidii bay u cabsi iyo ciil qabtaa. Mar kastaba waxay soo
      gocaneysey sida loogu xad gudbey markaasay inta gebida rogato oohin hoos
      ka miisaysey. cabbaar markay aamusnayd walowba hadal laga sugayey bay
      mar dambe hadal wax u eg tiri, sidaan baan ahaye maxaad iga
      weydiineysaa!”<br />
      Cabdi si uu wax yeelo iyo meel uu wax mariyuu garan waayey. ★wuxuu isaga
      deystay in intuu dawo siiyo uunan laba hadlin marba hadday ladan tahay,
      ilaa ay bal intii waqti ah si uun noqon doonto.<br />
      Habeenkaa sidaasaa lagu kala seexday ka dib markuu su’aala la’aan
      dawaday u baahnayde loo qoray uu siiyey. lyadu ma hadleyn, hadalka la
      yiraahdana way maqleysey, hadba wixii samee la yiraahdo ama dawada leqna
      way sameyneysey.<br />
      <br />
      </p>
      <p>Cabdi isagoo sidii hore yare dhaama buu sariirtiisa aadey. Fiid horay
      ahayd weligeedna aan loo soo joogin Cabdi oo markaa oo kala soo seexda,
      dan baase soo seexisey cawadaas oo daal iyo muruguu la ciirayey.<br />
      Maryan inkastoy niya dilleyd haddana way iska gama’day hab- eenkaas
      maadaama ayan ilaa iyo xalayday ba’day il isa saarin. Habartii baas waa
      seexan weydey iyadoo qaadan la’ ceebta iyo magac-xumada reerkan u soo
      hoyatey. hadba waxay soo gocaney- sey dhaqankay ku soo barbaartay ta
      iyada ula muuqdey mid dahab ah, maxaa yeelay may dhici jirin waqtiyaddii
      ee dad inta sakhraama wax xil leh faraha la gala. Filim aan dhammaaneyn
      baa habarta u shidnaa, dariishad bayna ka daawaneysey sidii laysu
      ixtiraami jirey, laysu xaq dhawri jirey, gabdhuhu u ahaayeen kuwo iyana
      dhawr- soon loogana haybaysan jirey. Way dhici jirtey inay mar mardhif
      ah iska dhacdo kufsasho, su’aashuse waxay ahayd waa kuma kan wax
      kufsanayaa?. Mid aan sinaba wax isugu falayn lana yaqaan inuu
      ceeb-u-joog yahay mooyaane cid kale uma hawoon jirin ceebtaa. Waa laysku
      ciqaabi jirey. Lama qarin kari jirin sida maantoo kale oo dadkaa si wada
      jirta anshaxa iyo asluubta u wada ilaalin jirey.<br />
      Shard iyo qawaaniin u dhigani haddaba way jiraan in gefafka lagu
      ilaaliyo, ha yeeshee, dadkan wada xilkas ahayn oo sida badan dantooda ka
      marsada tan guud dhuuni-raac iyo dhoohanaan ayaana iska badan.<br />
      Habartii waagii baa dusheeda ka baryey, iyadoo indhuhu casy- ihiin ayaa
      la soo toostoosay. Cabdi kac oo arag in Maryan ayan saakana quraac
      samayn. “Isagaa qashaye yuu ku eedayaa” bay habartu hoos la
      lahayd.<br />
      Ilmihii baa iyana kaakacay, intay indha-indheeyeen bay arkeen qoraac
      la’aanta meesha jirta. Aabbahood oo isna shaqa u qalab qaatay bay inta u
      yimaadeen lacag weydiisteen. farahuu ka saaray.<br />
      Cabdi markuu ogaaday in ilmihii bexeen buu inta Maryan u yimi yiri,
      “Maryan, saaka bal iska warran? Xalay ma gama’day?”.<br />
      Maryan oo aad marka u ladnayd xishoodkiina ka soo yare ! … nayo ayaa
      tiri, “waan ladnahay, xalay waan seexday.”</p>
      <p>Cabdi baa qaadan waayey Maryan oo si fiican u hadlaysa. Markuu arkay
      intuu qoslay oo hoos ka rayreeyey buu yiri, “Eebbow mar noo ladnaysii
      aad baan ugu farxay ladnaantaada inkasta oon anigu ku yeelay wax kastoo
      ku gaaray anoo taa kuu qirsanna waan kaa abaal marinayaaye; igu
      ogsoonow. Waa ballan.”<br />
      Maryan aragtay siduu ugu jiljilicsan yahay. lyada welwelka hayaa waa
      gabarnimadeeda lagu xad gudbey oo kaliyaa. Way ogsooneyd in ayan ciirsi
      haysan, haddana wax kasta waxaa kala weynaa ceebtii ugu badnaydna la
      ahaa naagaysiga la naagaystaye xaaraanta ah. Mar alia markay gocataba
      ilma soo dhaafaysey, inay hadashay maagtay markaas ayay kariba weydey.
      Cabdi arag oo garay murugada Maryan haysa. Marar badan buu isku dayey
      inuu besabeseeyo, ha yeeshee, haddana way u mari la’ayd.<br />
      Isaga fallaaro kale ayaa ku taagnaa oo wuxuu aad uga sii cabsi qabey in
      xaaskiisii yimaado-iyadoo arrini sidaa tahay. Dhan kale wuxuu aad isaga
      ilaalinayaa in ilmuhu ogaadaan dabadeednaa hooyadood u sheegaan markay
      doontaba ha timaadee. Wuxuu kaloo aad iyo aad uga cabsi qabey in cidaha
      deriska ahgi ogaadaan dabadeed belaayo dillaacdo.<br />
      Isagoo waxaas oo dhammi is wada tusayaan oo aad u karkaba- daysan buu is
      tusay inuu ku mintido arrintan oyan sinnaba u baah- ine ay isaga, Maryan
      iyo hooyadi oo qura ah ku ekaato.<br />
      Shaqaduu tegi lahaa buu uga daahay besabesaynta Maryan. Lacag badan buu
      inta hooyadi ka qaaday faraha ka saarey hadalna wuxuu ka yiri, “Maryan,
      wixii dhacay dhece, arrintiina hadda dhex- deenay taal, iyadoo aynu isla
      garan karayno wixii samiyo xum- maanba dhici karay, taasoo innaga iyo
      dadnimadeenna ku xiran. Marka, middaaan ku leeyahay waxay tahay: Horta
      lacagtan ★adigaa iska leh oo waa xaal gefkii aan kugu sameeyey aan kaa
      siinayo, midda xigta hal baan kaa codsanayaa ah in aadan arrintan cid
      kale oon labadeenna ahayn ogeysiin-waa codsi weliba baryo ixtiraam
      mudani la socoto, sababta aan taa kaaga codsanayaa waxaan filayaa inaad
      garan kareysid.<br />
      “Waxaan ballan kuugu qaadayaa inaan ilkaha kuu sameeyo oo wax alia
      waxaad rabtid dahab, laf iyo waxaad doontidba galabtadan kuu geliyo,
      shaqo kale ood lacag badan ka qaadatid inaan ku geeyo,</p>
      <p>inaan mar walba kaa war qabo oo xitaa hadday ii suura gasho aan ku
      dadaalo inaan ku guursado kaddib markaan qorsheheeda dejiyo. Dhar,
      dhaqan kale iyo xurmaba waan kuu ballan qaadayaayeadna ii ballan qaad
      inaad ii yeeleysid taan kaa codsaday, anoo gefkayga kuu qirsan.”<br />
      Maryan waa lagu soo kordhay waxayba layaabtay ninkan iyada la weynaa oo
      ilmaynaya hoosteedana yiil. Intay wax kale ka fekeri lahayd bay inta
      baryadiisii ka yaxyaxday lacagtiina ka qabatay waxay tiri, “anigu
      haddaad ballantaad qaadday oofineysid anna waan qaaday”.<br />
      Weli xishood iyo gabarnimaa wejigeedu la ciirayey. Hadalk- aana markay
      lahayd iyadoo fooraartay dhulka faraha marmariney- sey. Hadba intay
      daymo gaaban soo daysay haddiibana isha laabaysey hagoog yarna isku sii
      awdeysey.<br />
      Cabdi baa farxad ooyi gaarey Maryan markay jawaabtaa siisay, isagoo
      hadalka boobayana wuxuu yiri, “waa sidee Maryan dhaar waxaan kuugu
      marayaa inaan ballantaan qaaday oofiyo oo meel marsho. Haddana adoo
      mahadsan waxaynu yeeleynaa galabtaba ilkaha dahab baynu soo gelineynaa,
      lacagtaadaasna dhar waxaad rabtid ku soo gado. Haddii dad weydiiyo cidda
      dharka kuu gadday ilkahana kuu gelisey waxaad oranaysaa ciddaydii baa la
      iiga yimid”.<br />
      Maryan iyadoon hadlin bay madax ruxday taasoy ‘Haa’ tiri.<br />
      Cabdi intuu kacay oo salaamay buu yiri, “shaqaan hadda aad- ayaa Dawadii
      waad qaadanaysaa sidii horena u qaado. Haddii anoo maqan takhtarkii
      yimaadana u sheeg meel alia meeshii lagaa hayo oo waxba ha ka qarin waa
      mid isagu inala socdoo anaa hore u aamusiyaye”.<br />
      “Waa yahay” Maryan oo aan waxba sheexii ka bi’in baa tiri.<br />
      Cabdi gurigii buu sii xulxulay oo hooyadiina inta u tagey la socodsiiyey
      siduu u dajiyay arrinta, taasoo uu iyadana faray in iyaduna dhankeeda
      majaraha uga qabato.<br />
      “Bal waa yahaye iska shaqo tag, allaa xaal ogoo meel uu wax marinayo
      yaqaane,’’ habartii baa tiri. Intuusan gurigii kadhammaan ayaa habartii
      ka daba qaylisay “waar hooy ha moogaan reerku qado ma haystee”.</p>
      <p>Cabdi aad buu u naxay markuu taa xusuustay, wax hadal ahna isagoon ka
      celin buu sii jiitey. Niyaddu ku sii qaatey inuu ama qado soo gado ama
      hadhow makhaayadaha dadka u qado geeyo.<br />
      Shaqadii oo laga sugayuu tegey. Wuxuu ka shaqeeyaa meel xafiis ahoo aad
      u shaqaale badan wax soo saarna aan aqoon. Waa xero maamul waxa laga
      shaqeeyaana waa waraaqo lays dhaaf- dhaafiyo, mar saxiix loo doonayo,
      mar iyaga la qorayo, mar wixii lagu qori lahaa laga wada la hadlayo, iyo
      mar aan waxba hayne been la kala gadayo.<br />
      Dadka meesha ka shaqeeyaa waa kutladkutlad ama koox siday isu yaqaaniin
      isula saaxiib ah. Sida badanna markii mid shaqada ka daaho kama duwana
      isagoo jooga oo kale sababtoo ah asxaabtii baa halkan buu joogey,
      xafiiskan buu hadda sii galayey iyo beena la mid ah u miisa.<br />
      Waraaqaha lays wada daba marinayaa kama taggana had- dayanba gal u ahayn
      tuugo iyo waxyaalo la mid ah. Marka dusha laga eego sida meesha shaqadu
      uga socoto iyo shaqaalaha dhaqd- haqaaqiisa waxaa la moodaa meel si
      cuius hawlo culusi uga soc- daan, ha yeeshee ruuxii hoos ugu dhaadhaca
      ama si fiican ugu kuur galaa wuxuu soo oganayaa sida beenta iyo
      danaysiga gaar loo kala gadayo.<br />
      Cabdi wuxuu ka mid ahaa kuwa ugu khatarsan hadduunan ahayn tuugada
      meeshaa deggene loo haysto inay dad iyo dal u shaqaynayaan kan ugu weyn.
      Isagoo wax daallane shaqo ka yimid iska dhigaya ayuu xafiiskiisii soo
      galay, markaasaa mid aad mood- dey inuu meeshaba ku sugayey soo boodey
      oo inta isaga u il jabiyey wuxuu yiri, “Ha anigu kuma lahaynoo”, wuxuu u
      hayaa nin kaloo isna xafiiska ku jiroo waraaqo sita, “xafiisyadan buu ku
      jiraaye yare sii sug”.<br />
      “Haa, anigu maxaan ka aqaan meelaad joogjoogtaan, halkan baan idin ku
      naqaan haddaan idin ka weynana idin weynaye” kii yimid baa yiri.<br />
      Cabdi wuu fahmey waxaa meesha ka socda, markaasuu kama jimcine sidii loo
      faray u gutey oo yiri, “iska daa waxaa oo dhanoo hadda maxaa daran?
      Annagu haddaan joognana shaqo qaran</p>
      <p>baannu haynaa haddan maqannahayna ku maqannahaye”.<br />
      “Mayee wax kale maahee arrintii aynu isla ogeyn maxaan ka yeellaa? waad
      i garatey baan u malaynayaa?” Ninkii kalaa yiri.<br />
      . “Haa oo waxaan ku weydiiyey, adigu kii kale ma ka soo saxiixa- tay?”
      Cabdi oo hareeraha iska eegayaa yiri.<br />
      “Ba’aa ma nin aan taas soo dhammayn karin baad ii malaysay? haddanan soo
      dhammaynse ma anaa kuu iman lahaa. Arrintaasi waa dhan tahaye goormaa
      ayaa la ii rarayaa?” ninkii baa yiri.<br />
      “Gartaye, ma waddaa qaybtii kale?” Cabdi baa yiri<br />
      “Sidee weeye Cabdi maxaad saas ugu hadlaysaa?” Ninkii oo qoslayaa
      yiri<br />
      “Mayee wax kale ma ahee, waa hubinayey haddaad waddeyna waxba ma ahee
      soo dhiib. Adiguna dhaqsaa laguugu rari doonaa” Cabdi baa yiri. “Oo aa,
      waa yahaye iga qabo, tanna ii saxiix shaqaal- ahana ku amar inay degdeg
      u raraan aad baa loo doonayaaye”, ninkii baa inta hadalkaa yiri waraaqo
      badanoo isku duuduuban Cabdi soo hor dhigay.<br />
      Cabdi warqaddii tuugada ahayd ayuu saxiix ku duugey lacagti- ina wuu
      guddoomey. Tiradu dushay uga tiil kamana yarayn dhawr iyo taban kun.
      Waxaa ninka kale loo rarayey alaab ayan ahayn in qof kaligii laga iibsho
      ee ay tahay inta dadka la dhex dhigo haddana loo tafaariiqeeyo. ma ay
      dhicin taasi oo waxaa meel marsaday dhawr tuug ahoo shaqaale ku sheeg
      iyo ganacsato ah.<br />
      Cabdi ciilkii iyo caraduu saaka la soo toosey intay ka jabeen buu markaa
      farxad la taagnaan kari la’aa; Maryan baa inta biskootey haddana si sir
      ah ula heshiisey mar kalena lacag uunan filayn baa si fudud oo qabow ugu
      timid inkastoo uu dad kale la qaybsan doono uusan keli ku ahayn. Farxad
      way dhaaftay. Intuu boodboodey buu u yeeray dhawr shaqaale ah, amarna
      wuxuu ku siiyey inay alaabta raraan.<br />
      Shaqaaluhu way wada ogsoonaayeen,markaasay isugu baaq- deen illeen
      lufluf bay helaane.</p>
      <p>Ninba waagi, waa beryaa cawadii, talo xumaatada dadkeed, tabar
      la’aaney ba Shard ninkii tabar lehow maal. Cood goos- mayow carar.
      Cambaareey ninkaa bi’i. Calafow wadkaa dhawr. Xaq darroy caarranaan
      tumo. Xaqow ciil la sologlee.<br />
      Maryan oo subixii dambecanjeelodubeysabaayarediiddayoo waxba arki weydey
      ilaa ay inta madaxa qabsatay indhahay wax ka arki weydey isku
      qabatay.<br />
      Dhawr bilood baa laga soo wareegay markaas ama subaxaa isaga ah
      habeenkii belaayadu heshay. Maryan may aqoon lamana socon dhaqammada iyo
      caadaadka loo ilaaliyo rimayga oo horay ulama ay kulmin cid u sheegtana
      daaba. Inkasta cyan aqoon had- dana way ogeyd in ayan dhiigii muddadaba
      helin. Aqoon uma ay lahayn arrintaa. Awal bayba ku dhib qabtey
      imaatinkiisa, marka hadduu kaba joogsadey iyadu waxay u malaysay libin
      iyada u soo hoyatay.<br />
      Isma ay ogeyn waxayse ahayd wallac ugub ahoo carcartiisa wata iyo weliba
      ciirsi la’aantiisa kaloo u dheer. Eebbow maxay noqon!<br />
      Markaa iyada ah xaaskii Cabdi waa joogey oo waayo hore ayuuba yimid.
      Cabdi isagoysan ka qasnayne sidiisii warqadihii isu daba marinaayoo
      halkiisii ka miisa ayuu isu haystey kan keliyee dariiqa toosan ku taagan
      aqoontana u leh sida ama loo shaqeeyo ama loo faano. Malahaas buu
      weligiba inta is fidhiqyo dadka kale tusaa aqoonyahanimo. Wax dhaliili
      jirey wuu faani jirey oo iska dhigi jirey nin birta calashadey.<br />
      Habartii weyneyde Maryan la socon lahayd waxna ogeysiin lahayd jirra xun
      baa dhulka dhigtay oo ku malaastay ilaa ayba isku darantoo waxba kala
      garan weydo walowba gabowna u dheeraayoo ay aad cuti u ahayd.<br />
      Maryan mar dambe oo xabbaddii canjeelada ahayd ee birta u saarrayd ay
      dhuxul noqotay carradiina qaac iyo ur ku qarisay bay miyirsatey. Armayba
      ku miyirsatey qaaca sanka ka galaye qur- muun. Way naxday oo birtii kula
      booddey. Waqtigu markaa waa<br />
      Ganacsadihii siduu doonayey degdeg baa loogu raray, jsna waxba ma
      daahino waa la dusey. Halkaas ayaa lagu kala tagey iyadoo nin *ba dhan u
      faa’iida qabo wax meeshaa ku daganina dad weynaha yihiin marka dhan
      walba laga eego, ama xag mooraal ha ahaato ama xag hantiyeede.<br />
      Ganacsidihii markuu tagay ayaa Cabdi inta siduu rabay, u soo fariistay
      Farax shaqaysan kari waayey. Lacagta markuu qaad- anayey cid arkeysay
      een labadooda ahayni ma jirin. Lacagtii buu kala qarqariyey si uu uga
      saaro illeen dhawr qof baa wadaagee. Intuu mid mesha kala shaqeeya u
      yeeray ee xoogaa u dhiibey buu ku yiri, “waxay ila tahay waad taqaan
      waxaad oran lahayd haddii cid i dooneysaa timaaddo”.<br />
      “Ah, ah, ah, ma waxaa ii malaysay wax aan waxba fahmayn, waa sidee
      Cabdi?” Ninkii kalaa yiri.<br />
      Cabdi baa hadal la’aan dib isaga laabtay oo intasuuqasii maray cunto
      ceeriin sii gaday. Gurigii buu geeyey oo Maryan weydiiyey inay wax karin
      kartiyo in kale, “Maryan, haddaan dabka kuu shido cuntaan keenaye ma
      agfariisan karaysaa?”.<br />
      Maryan oo markaa si fiican u ladan xagga mooraalka maahee xagga kaloo
      dhan sina weli u baqbaqaysa baa tiri, “waa yahay, waxbana dab ha shidine
      iska daa anaa karinayee”. Intay haddiiba soo booddey bay qadadii
      dhardhaartay, waqti yar intaan laga joog- inna diyaarisay.<br />
      Cuntada markay kari maagtay bay dab dariska u doontay. Reer- kii ugu
      horreeyaye ay u gasho baa su’aalo ku furay, “Alla waa Maryan! Naa xaggee
      ka dhacday ayaamahan miyaa jirratey?”<br />
      Maryan baa naxday oo waxay ku jawaabto garan weydey. Dadka su’aasha
      weydiinayey ayaa waxaa ku jirey habar da’ ahoo waayo-aragnimo u leh
      gabarnimada iyo naagnimadaba. Ishay geli- sey, markaasay hadal kajan ah
      ku tiri, “Aha, maxaad kaga daali wallee inannimo isma haysaane! walle
      waa addunyo gaddoon! Ma adeegtooyinkiina hadday nabadgelyo waayeen!
      Eebbow adduunkii hore fiicnaayaa”.<br />
      m<br />
      Habarta sidaa u hadlaysaa Maryan horay maalin walba u arki<br />
      jjrtey si qarsoodi ahna way ula socon jirtey hadba sidii wax ula
      soo<br />
      gudboonaadaan. Horay inta u xansatay way ka warqabtey inay<br />
      rriiskiin aan cid lahayn ahayd.<br />
      Mar cabbaar laga joogo markii Maryan dabkii qaadatay oy siiba<br />
      jeeddo bay hadal si qabow waxay u tiri, “hargab baa igu dhacay,<br />
      haddana waa ladnahay.”<br />
      Habartii hanjabeysey dhawaaqii habeenkii dhaweyd way maq-<br />
      leysey meelay u qaadayna garan la’ayd, haddayse meel u heshay,<br />
      may ahayn habartaasi mid xasarad iyo belo shid ka maran, haddana<br />
      way iska gaabsatay ilaa wax si kale iska dhigayeen amaba arkayso<br />
      arrin iyadu qaadaa dhig u baahan.<br />
      Maryan cuqda-hoosaad bay sii qaadday. Awalba way qabtay<br />
      haddana way sii darsatay. Qof fiirsha ama la hadlaba waxay u<br />
      qaadataa inuu iyada iyo waxa qabsaday wax ka ogyahay kana<br />
      sheegayo. Qadadii karisay oo la cun lana jiifsey. Cabdi hooyadii<br />
      sidii bay u yaabbanayd.<br />
      Goor la hurdo bogey mise waa takhtarkii oo ka tuuraya daaw-<br />
      ana sida, illeen waa nin wax cunaye. Cabdi baa uba qaadan waayey<br />
      takhtarkaad shalay dhibaatada ogeyd u martaa galabta iska yimid.<br />
      Inta la wada fariistaa shaah Maryan soo karisay la wada cabbey,<br />
      takhtarkii baa inta qosol gaaban qoslay yiri, “Allah, naago belo
      idin<br />
      heshay dhaawacaan ogaa bay qabtaa markaasay weliba<br />
      shaqaynaysaa!!!”<br />
      “War belaaya kugu dhacdaye yaynan ku maqale yare gaabso.<br />
      Naag kastoo si xun loo gudaba habeenka ugu horraysa way can-<br />
      tuugtaaye ma keligeed baa dhaawacu ku gaaryahay?” Cabdi ooyan<br />
      ka qasnayn baa yiri.<br />
      “War aamus, qaatil baa tahaye yaan lagu ogaane dhiigya caby-<br />
      °how,” takhtarkii oo qoslaya shaahana fiiqsanayaa yiri.<br />
      Dhan ay aaddaba halkaasaytalo rafanaysaa iyadoo Maryanta la<br />
      pashay haddana lagu shaqaysanayo weli iyadoo sidii hore ka sah-<br />
      lan loo cabbo. Ama loo soo sakhraamo oo la oran karo waa la fara<br />
      baray</p>
      <p>aroor hore oon sidaa loo toostoosin Maryan iyo dhigeed mooyee. Waxa
      iyana jarmaadayey waa shaqada tirada badane aan waqtiga lahayn ee ay ka
      mid tahay inay afarta ilaa afartiyo barka kacdo ay canjeelo u diyaariso
      dadka guriga leh oo habarta dhul yaalka ah maahee inta kaloo dhammi ka
      wada shaqo tagi jireen.<br />
      Maryan shaqadaa tirada badani waa u joogto. Weligeed maalin lama nasin,
      loogamana jimcin, inta lala helay baa lagu daayey.<br />
      Cabdi wuu ka baxay ballantuu u qaaday, iyaduna waxba ma ay weydiin.
      Afada reerka lihi waxayba ka masayrsan tahay dahabka ilkaha ugu jira,
      inkasta oo been laga gaday looguna sheekeeyey cidda Maryan baa dahabkaa
      keentay. Afadu waxbay dareentay, inkastoynan xaqiiqdii helinna weli way
      dabo socotey oo waxbaa ka guuxayey. Cidaha deriska ah way xansatey, ha
      yeeshee weli wax dhab ah may helin.<br />
      Maryan intay canjeeladii diyaarisay baa haddana shaqadii dacal kalooy
      lahayd qabsatay. Is aragtay in ayan fiicnayn. Hargab iyo wax la mid ah
      bay u haysataa. Qof iyada yaqaanina marnaba meesha keensan maayo Maryan
      baa uur leh, maxaa yeelay loomaba malayn kareyn oo shakhsiyad aad u
      dhowrsoon edebtuna ku badan tahay bay ahayd. Hooskeeday ka cabsataa,
      magaaladana lama ay qabsan inkasta oy muddo aad u badan joogtey.<br />
      War jiraaba cakaaruu imane, subaxaa la kac, canjeeladii iyo shaahii laga
      wada laac, shaqadii baa loo wada faqdiirtay. Maryan iyadu waa qofka
      kaliyee dhammaan reerka isku xirkiisa, dhaqanki- isa iyo samaantiisa
      haysey. Hawl kastoo gurigaasi leeyahay weji kastaba ha lahaatee iyadaa
      ka mas’uul ahayd loogana hurdi jirey. wax kale iska daayoo habarta
      cutiga ah iyadaa u qubeyn jirtey gurigay dhiqi jirtey xaaqi jirtey,
      tirtiri jirtey oo dayac tiri jirtey intii itaalkeed ah, cuntada
      doonisteeda, karinteeda, qaybinteeda iyo wax alia wixii la xiriirana
      iskaba daa.<br />
      Afada reerku mar hore ayey dhashii iska joojisay oo muddo ka dhowr iyo
      toban sano galoot bay ahayd. Hawl kalayna halka Maryan uga furatay oo
      hadday ilmo daadin lahayd waxaa Maryan soo food saari lahaa oo kale
      ilmaha hawshooda.</p>
      <p>Afadu shaqada meeshay ka shaqayso mooyee tan guriga waxba gacanna
      kama gaysato. lyada iyo Cabdi waa isku mid marka xagga guriga la
      eego.<br />
      Maryan bahal shaqo ah bay inta cantuugtay mantagtay. Waaba taasoo lagu
      soo kordhay. Waqtigay seexataa ama nasataa sinaba ugama badnaan jirin
      shan saac, maalinta inteeda kale waa shaqo u joog. Lacagta ay weli
      qaadaneysey waa intii ay ku bilowday, maxaa yeelay iyaduna kama dacwoon
      iyana uma siyaadin. Mar mar baa hadba dhaaraan xun lagutuuri jirey.
      Mardhexdaasahaydna waatuu xoogaa lacag ahoo sasab ah u laabay.<br />
      Maalinba maalin bay gurtay. Maryanna waa lagu soo kordhay. Awal madax
      wareer iyo diid bay xaajadu joogtaye markii dambe waxay timi lalabbo iyo
      mantag inay keento.<br />
      Subax baa la wada shaqo tagay Maryanna waxaa lagu dhaafay inay guriga ka
      sii shaqayso. Maryan intay dambiisheedii qaadatay bay suuqii aaddey. Kol
      ay meel dhexaad sii marayso ayay lalab- bootay. Mantag bay meel dariiq
      ahoo dadoo dhammi wada maray- een oo suuqa dacalkiisa ahayd isla rogtey.
      Habar ag mareysay baa tiri, “Ha beenaan! Waddankani ilmo khayrqaba siduu
      ugu baahan yahay maba ogtahay!”.<br />
      Mid kaloo ag mareysay baa iyana hadal kale soo tuurtayoo tiri, “Halse ma
      ogtahay in waxa mar kastaba ba’aa dumarka yihiine ragga ayba tumasho u
      tahay wax dhaliddu.”<br />
      Maryan way maqleysey hadallada meesha ka dhacayey ha yeeshee uma ay
      garan sida loo leeyahay iyo iyadaba in loola dan lahaa.<br />
      Sheeko caadi ah oo dadkani ku wada sheekaysanayaan ayey mood- eysey.
      Alla yaa u sheega! Yaa ogeysiiya!.<br />
      Waxay meeshii caacda gurtaba wixii uus caloosha ugu jirey baa dibadda
      yimid. Aad bay u dhibbooneyd. Xanuun xun baa qabtay. Derbi cidla ah bay
      iska fariisatay iyadoo itaalkeedu aad u yaraa, madax dayaan, lalabbo iyo
      calool maranoo dabayli dhex guuxey- sana la joogi la’.</p>
      <p>Meeshay fadhiday waxay ahayd derbi cidlaahharsubaxeedkii; waxay aad
      uga cabsanaysay in mantagay mantagtay lagu ganaaxo oo magaaladii baad
      wasakhaysay la yiraahdo. Waxay mantagtaba did bay ku rogtaa oo way
      duugtaa.<br />
      Har subaxeedkii baa ka guuray qorraxdiina way ku soo dhalaal- isay.
      Meesha ay joogto cid kama taqaan aadna way u oomanayd, dadyowga meelaha
      marayaana umaba qabin qofay sidaa uga dhammayd oo dhegteedaan dilleyn
      ilaa iyo xad. Qof waliba inta deymo asturan siiyo ayuu iska dhaafayey.
      Ragga badidiisu wayba sii yara dheehanayeen, sababtoo ah ishoodey la
      macaaneyd. lyagu dhan kaley wax ka rogayeen. Layska war la’.<br />
      Goor dambe baa Maryan sara kacday; way sii luudday. Suuqii oo goor hore
      wixii fiicnaa oo yiil lagu kala tegay bay tagtay, hal- kaasoy iyadana
      dhibteeda u gaarka ah kala kulantay. Suugu waa meel cay badan, dadka
      joogaa carnal xun yahay, aan sinnaba laysu xaq dhowrin, aad mooddo in
      dadka inta u edeb daran laysugu soo ururiyey.<br />
      Maryan waxay rafataba, markii dambe iyadoo waxuun sidda ayey haddana dib
      isaga sii luudday. Waa goor dambe, gurigii oo hawsha ku sugaysaana tiro
      beeshay bay timid.<br />
      Jidkii intay sii socotay bay kaniiniga madaxa sii gadatay. way leqday,
      inkastoo uu yaredejiyey, haddanaarrintu madaxwareer ma ahayne waa hawl
      kaloo si walba uga sal iyo qaab duwan.<br />
      Qadadii bay dhardhaar maagtay taasoo aad ugu adkaatay. Way ka kacday oo
      meel agteeda ahayd inta iska fariisatay dhafoorada qabsatay.<br />
      Gurigu meel yare duwan buu ku yaal oo sahal deriska uguma yeeran karin
      inay u sii lugayso, u sii laabato mooyaane.<br />
      lyada oo meeshii fadhidaa hunqaaco soo dhaaftay. Aad bay inta uga naxday
      inay nadiifiso maagtay weyse awoodi weydey.<br />
      Maryan oo sidii u yaabban baa reerkii soo horraan yeeshay. Arke inaan
      dab shidnayn. Afkaa la wada buuray. Maryan markay joogi kari weydey bay
      salligeedii iska tagtay.</p>
      <p>Horay ilmihii baa u yimide, habartii baa iyana soo dhacday Cabdi
      isagu safar buu saakadii hore ugu baxay gobollada dibadda ah halkaas oo
      uu bil iyo dhawr beri ku maqnaan doono.<br />
      Habartii reerku markay ogaatay inaan reerka maanta dab loo hurin bay
      intafurka tuurtay Maryan xaarxaaro ulatimi,“Naa kaalay, maxaad qado u
      karin weydey? Armaad aniga isu kay jirreysiisaa! Habartii baase xumaydse
      maanta saxaradii ma ka gurtay? Alla bal may taasi naga dhimato, maxay u
      nooshahay oo Eebbahay annaga noogu ciqaabayaa. Nat dheeraa nafta dhaqso
      u waayoo belo kugu soo dheelmatay.” Afadu ruuxay habaareysaa waa
      Sodohdeed – Cabdi hooyadii.<br />
      Maryan intay hoos ka baqday bay tiri, “Xanuun baa i hayoon wax la qaban
      kari la’ahay.” Maryan hadalkeedaa laga garan karaa inay tacbaan ahayd,
      cidise kama hoos qaadin.<br />
      “Oo waxaan ku weydiiyey, adigu ama jirranow ama ducay- snowe, hadda ma
      waxaan kaa akhrisanayaa maanta waa la qada la’ yahay! War illeen
      ibtilo!” Naagtii oo xanaaqsan baa tiri.<br />
      “Qadadii waan soo gaday, markaan keenayna waan nuuxsan waayey”, Maryan
      oo hadalkeeduba sii liito baa tiri.<br />
      Afadii reerka oo muddo ka dhowr sano aan dheri kor fariisan cunta
      sameyskiina illowdey baa qadadii aqooshay. Wax bay inta walaaqday iyadoo
      habaarka iyo hiifidda ka baxaysa tira beeshay, dadkii sugayey siisay.
      Maryan wax waa ka degi waayeen, cunta- duba waa u soo uraysey inay ku
      mantagtaana laga yaabey.<br />
      Dhawr jeer bay mantagtay intii qadada la karinayey. afadu way u jeeddaa
      Maryan, ha yeeshee waxba sidaa dani ugama hayso, oo waxay u haysataa in
      ama duumo hayso ama qaras waxa loo yaqaane caadi u ah dadka reer beledka
      ah.<br />
      Dadku badiba markii calooshu xanuunto, takhtar umatagaane farmashiyahay
      inta tagaan daawada bixidda soo gataan kuna shub- maan, taaso ay ku
      macneeyaan waan si qaras falayaa.<br />
      Afadii baa markay aragtay in xanuunka Maryan dhab yahay wiil ay dhashay
      inta lacag u dhiibtay waxay u dirtay daawada laysku qaras faalo.</p>
      <p>Inankii haddiiba wuu keenay, Maryan baa la siiyey inta loo faanshay,
      ilaa iyo markaas cid ogi ma jirto Maryan waxa haya, iyada nafteeduna waa
      u war la’ayd. Daawadii bay qaadatay, mar alia markay qaadatayna way soo
      celisay. Cabbaar bay mantaggii miiseysey ilaa ayba suuxi gaartay.<br />
      Afadii si fiican bay markaas u qirsanayd xanuunka Maryan mid dhab ah
      inuu ahaa, aadna waxay uga welwelsaneyd ciidan la’aanta, weliba ciidanku
      waa is dhaamaaye kii Maryane aan wax loo dhigo iska daayoo aan la maqal.
      mar labaad bay been u malaysay oo waxay is tiri duumaa haysa, kaniinigii
      malaariyadey u dirtay. Haddi­iba waa la keenay, Maryan oon sidaaba u
      miyir qabin baa loo dhiibay si ay u leqdo.<br />
      Ay leqdo iska daayoo afka markay u dhaweysey bay mantag soo rogtay, waa
      laga dhaafay oo inta layska daayey sal I igeed i i loo dhaafay, waa la
      wada seexday Maryan mooyee dad kii kale.<br />
      Afadii baa hurdi weydey oo waxay aad uga walaacday jirrada Maryan, mid
      dhici karaysa ma ahayn, hadday dhacdase sahl, ma ahayn in afada reerku
      si kastay isu qaadqaaddo shaqada ama hawsha guriga meel mariso.<br />
      Waa guri aad u hawl badan, dhismo ahaan waa weynaa, habartii cutiga
      ahayd waa u dheerayd, magaalada meel rasan buu kaga yiil oo wasakhdiiisu
      joogtey ahayd.<br />
      Way isku dhabaqday oo inta madaxa is gashatay bay kala dareeri weydey,
      wax kasta waxaa ka darnaa afadii baaba shaqadii illowdey sidii loo qaban
      jirey.<br />
      Marar badan bay isku dayday inay adeegto kale doonato Mary- anna iska
      erido maadaama ay jirraneyd, ha yeeshee taa waxaa hakiyey hawlkarnimada
      Maryan lagu ogaaday iyo sidaan adeegto kale sahal loogu helayn. Inay
      baxnaanisay ku tashatay. Dhawr ayaamood baa sii jiitey iyadoo Maryan oo
      kufaakacaysa iyo afadii meeshii wax walaaqayeen.<br />
      Afadu inkastay reer beled iska dhigaysay haddana Maryan cis- bitaal ma
      ay geyn. armayba Maryan dan u ahayd taasi!</p>
      <p>Cabdi)<br />
      Isagu shaqada uu ku maqnaa waa kontorool iyo inuu hantida dalka ee
      Wakaaladdiisa soo kormeero. Keligii ma ahee koox buu ka mid ahaa loo
      xilsaaray hawshaa, iyana dan kalayba malaha la meer- meerayeen, iyo
      siduu isba sheegayo inay iskood ugu danaystaan.<br />
      Maqnaanshaha cabdi wuxuu wax sii gaarsiinayey maryan iyo isagaba marka
      laga eego uurka Maryan, maxaa yeelay hadduu joogi lahaa laga yaabee in
      intuu fahmo xaajada uu kaba soo tuuri lahaa, muddadaasi talaa faro ka
      sii baxaysey.<br />
      Maalinba maalin bay gurtay. Maryan hunqaacaddii way jooj- isay. Aad iyo
      aad bay u caatowday. Aneemiya (dhiigyaraan) baa ku dhacday ilaa ay
      xawiifowdey oy xuub caaroo kale noqotay. Caloos- hii baa
      iskeentay.<br />
      Habeenkii dambe bay wax dareentay markaasay aad u naxday kaddib markay
      isku xirtay kufsashadii iyo waxa caloosheeda ka buuran, intay kor u
      booddey bay naxdin darteed qaylisay, “Alla ba’ay! Alla ba’ayl” bay
      tiri.<br />
      Intaa markay tirina beerkay dhulka dhigatay oo oohin aan kala go’ lahayn
      oodda ka qaadday. Waqtigu habeen la hurdo buu ahaa. Dhawaaqeedii baa
      afadii ku soo toostay iyadoo is tiri tuug baa soo dhacay. Maryan bay dul
      timi oo tiri “Naa maxaa dhacay?”<br />
      Ayaamuhu waa iska socdeen. maalin damboo la sugayey cabdi baa warqaddii
      isagii ka timid oraneysey laba saddex bilood oo kalaan maqnaanayaa.
      warqaddii waxay tiri, isagoo afadiisii u soo diray:<br />
      (Macaan,<br />
      “Annagu ladnaan, weli hawshii qarameed ee naloo xilsaaray baannu
      wadannaa. Awel muddadu bil iyo dhawr beri bay ahayd, haddaba waa la yare
      kordhiyey oo dhawr bilood baa laga dhigay, waxaan filayaa inaan muddo
      idinka maqnaan doono ee iska dadaala. Maqnaanshahaygu faa’iiduu inoo
      leeyahay oo adba waad garan karaysaa, lagana yaabee inaan guri kale inoo
      dhiso. marka adoo ku hurdi doona waa inaad reerkii waakaase majaraha u
      hay- saa, dhaqsana waad iga war heli doontaan. habartii ogsoonow.
      Nabadey.”</p>
      <p>“Waxba ma dhicine anaa baqay”, Maryan oon weli oohintii joojine
      hoosta ka waddey baa tiri.<br />
      “Maxaad ka baqday?” Afadii baa tiri.<br />
      “Belaayaan arkay waan riyoonayey markaasaan naxay,” Maryan baa tiri.
      Afadii baa guriga iriddiisii inta fiirfiirisay dib isaga laabatay oo
      seexatay.<br />
      Maryan harga waraabaa alia u riday, si ay wax yeesho bay garan weydey.
      Hadba gacantay caloosha la gashaa, way taataabataa oo haddana kala soo
      booddaa. Dhul iyo cir meel qaadatay weydey. Wixii iyada uurka ugu jirey
      bay ka diiddey siday meelay ka aadeyso ogtahay. “o’ o’ o’ o’, belaayo
      waa adoon iska jirin sidan oo kale kuu soo ballaysay illeen” bay iskula
      hadashay.<br />
      Maryan awal waa lagu yaraaye markaasaa belo ciddiyaha ula soo baxday,
      xaggey wax marisaa! Maxay sameyn karaysey?.<br />
      Uurkii maalinba maalinta ka dambaysa wuu soo korayey Maryan waxay isku
      dayday inay inta qariso aan la ogaan ilaa Cabdi ka imaanayo, maxaa
      yeelay ka hor haddii la ogaado waa laeryayaa. Maryey isku duuduubtey,
      way is hambaabushey oo hadba inta dharka badsato dundumo guureysa iska
      dhigtey.<br />
      Intay dadaali kartey daadaashay. Afaduna waxba sidaa isu- guma sii
      taxallujin is dabdaboolkeeda waxayba u qaadatay wadaad nooca cusub
      ah.<br />
      Waxay sidii iska ahaataba maalintii dambaa waxaa yimid ninkii cabdi la
      oran jirey. Markaa uu imaanayey su’aal baa xaafadda ka furantay ah
      “Maryan ma uur bay leedahay mise xertay raacday?”<br />
      Maalintuu yimidba wuxuu aad ula yaabay sida Maryan isu dha- lan rogtaye
      ay u midab iyo muuqaal geddoontey. Isagoon waxba loo sheegin buu haddana
      yare shakiyey illeen tub qabaa takaray- sane. Hoos ahaan buu ugu kuur
      galay ilaa uu hubiyey iney jimic tahay oy inta kol hore dhaysisay
      dabacdey. Lugahaaba barbararan. Wuu yare aamusay bal sida xaal noqdo.
      Isagu wuxuu is lahaa afaddaadu way ogsoon tahayoo way kuu sheegi
      doontaa. Aad buuna u dhilla qabey ha yeeshee ma dhicin.</p>
      <p>Afadii baa yaabtay oo garan weydey wuxuu u jeedo. Intay cabbaar
      hadalkiiba ka hakatay baytiri,“Kumagaranewaasidee, ma waxaadan garan
      hadalkaan ku iri?”<br />
      “Naa waxaasi hadal ma ahee soo af baro” Cabdi oo indhaha caddeynayaa
      yiri.<br />
      “Hadal ahaan lahaayaa iyo ma ahaadeenba wellee Maryan waa xaamil.
      Haddaadse taa ka gubaneyso adaa cirka roob ku og,” Afadi- iyoo garan la’
      wuxuu u dan lahaa baa tiri.<br />
      Cabdi baa soo degey oo inta wax fahmay yiri, “Naa si kalaan u qaataye,
      ma waxaad i tiri Maryan baa uur leh?”<br />
      “Haa, maad is waashid ! weligeedba intay badda quustay had- how
      tiraahdaa weligay biyo ma arag” afadii baa tiri.<br />
      Hadalkan oy si kale u tiri baa isagii haddana sii shaki geliyey, intuu
      garabka ka taabtay buu yiri, “Lillaahi ma uur bay leedahay? ma Maryan
      baa uur leh? Booyaalow goormay miskiintanna u laabeenl”.<br />
      “Waar goorey u laabeen anigu garanmaayee waa in aynu si u gallaa qoftan
      oo hadday nin leedahaynaay raadsataa haddey wacal siddana aan kabaheeda
      u tuurnaa, illeen sidaan kuma wada joogey- nee, haddey adiga si kale
      kula tahayna soo daa” afadii baa tiri.<br />
      Cabdi oo iska dhigaya nin war moog ah, baa yiri, “Oo hadda ma waxaad
      leedahay qoftan Maryan ahi waa xaamil? Booyaaloow waa meeqa
      bilood?”.<br />
      “Horta maxaad isu yeelyeeshaa, ma qof been sheegtaan kuula ekahay
      adigubase orod indhahaaga ku soo daawo, illeen waatan oo waa joogtaaye”
      afadiiyoo isaga ka xanaaqsan baa tiri.<br />
      Cabdi arag inay arrin dhaaman tahay, intaa uu hadlayey dhug uma hayne
      wuxuu ka fekerayay meeshuu wax marin lahaa, hadba rneel kuu ‘s^a tusaa,
      mar buu is tusay inuu inta baabuurka ku qaado 00 meel cidla ah geeyo
      inuu dilo, mar wuxuu is yiri ma mehersataa sdoo ka dhigaya sidii adoo
      waa hore guursaday, mar kale wuxuu is usay inuu siduu horey u sasabay
      haddana inta u sasabo uu been ka 9sdo, mar kale haddana wuxuu is tusay
      inuu ilmaha ka soo baxsho lntLJu lacag bixiyo takhtarna gado.<br />
      Maryan iyana dhan bay kalagaadeysey, inay u sheegto. Firaaq- ayba u
      la’ayd. Maalinba maalinteed, afadii baa maalintii dambe u soo barqo
      tagtay, taasoo ay ka dultimid Maryan oo si u rasan calooshuna dibadda
      taal, naxdin bay haq tiri. Intay haddana u qaadan weydey bay indhaha
      marmaratay. Way shakiday oo sinaba u rumeysan weydey in Maryan uur intaa
      le’eg lahayd. Waxay is weydiisey, “Oo maxaan hadda ka horoodhan u arki
      waayey, wuxuu uur ma aha ee maiaha maantaa la korshay”.<br />
      Afadii waxaa kaloo sii shaki geliyey Maryan baa markay aragtay sidii
      nabar xun lala haleelay inta bootin is qaadday dharkay qabtey isku
      awdawdey. Way isa sara taagtay oo xeydxeydatay.<br />
      Afadii baa si toos ah loogu dhibcay. Waxyaalo badan oyan u fiirsan jirin
      bay gadaal u gocatay sida waagay matagi jirtay, cagaha bararan, is
      dabdaboolkeeda, firfircoonaan yaraanteeda, caata bad- nideeda iyo dhiig
      yaraanteeda.<br />
      Afadii baa waxaa ka soo haray, “Haa, markaad wax aragtid ama laguu
      sheegaad wax garataa! Awel oo dhan dheg weyn baan ahaa. wallee inaan
      Maryan ciidankeeda la calfaneyn waan iska arkayey.” lyadu markay
      hadalkaas is lahayd labo hal bay is lahayd, in la guursaday oo dibadda
      ay ku rintay iyo in wacal loo laabay. Waxay ka gaabsatay inay Maryan
      weydiiso.<br />
      Maalintaa iyadoo Maryanna ka naxday aragga caloosheeda la arkay,
      afadiina waxay aragtay la aamustay baa qadadii la soo gabraday.<br />
      Cabdi dhankiisa dhiilladu way u saarneyd. Maryan aad bay u raadisaa inay
      isaga u firaaqo hesho si ay faraha xaqiiqada ugu saarto. Ilmaha naftoodu
      wax dareeme kamase ay hadlin.<br />
      Tuhmadii, ciilkii, amakaaggii iyo saxariirkii baa xargihii hayey xajin
      waayeen. Afadii baa maalintii dambe Cabdi inta afka u soo dhaweysey’
      waxay tiri, “War hal ma ogtahay in Maryan uur leedahay?”<br />
      Cabdi baa u qaatay in la leeyahay Maryan maxaad u kufsatay waatanoo uur
      bay yeelataye. Intuu kor u booddey buu yiri, “Maxaa sidaa iigula
      hadleysaa? Waad af xun tahaye beddel waxaan aad ku hadleysid!”</p>
      <p>Dhanna wuu ku adkeysan kari la’aa, iyadoon go’aan laga gaarin ha
      yeeshee laysla gartay in mar kale laga wada hadlo Cabdina rabo inuu dhan
      uun ka gaarsiiyo, ayaa layska kala tegey.<br />
      Goor ay galab ahayd Cabdina guriga ka maqnaa ayaa afadii Maryan u
      yeertay oo weydiisey, “Naa Maryan bal kaalay,” laba- dooda oo keliya
      ayaa markaa meesha fadhiyey, “waxaan ku weydi- iyey, waxaad iiga
      warrantaa waxa kaa buuran?”<br />
      Maryan baa naxdin caloosha loo dhaafay inay baxdana kuba sigatay.
      Belaayooy dabkaaga hurso. Hadal baa Maryan laga dha- wrayey iyana weyba
      qallashay.<br />
      Afadii aragtay in arrini Maryan ku dhantahay oy si xun uga nixisay,
      iyadoo is leh ka yara debci, bay tiri, “Maya waxba adoon nixin, waxaad
      yeeleysaa, waxakani waa iska caadiye ii sheeg hana iga cabsan illeen
      anay waajib igu tahay inaan wax kaala qabtee. Waxba wixii xun ahaanjira
      layskama indha-saabee, hadbasidii wax uga qabsami karaan ayaa looga
      qabtaa, waxaan kuu ballan qaad- ayaa inaan sidii hooyadaa oo kale kuula
      kalkaaliyee, ii warran.”<br />
      Maryan oo hubta waxay tali doonto afada sidan u hadleysaa markii
      run<br />
      markii runta meesha taa<br />
      Maalintaa iyadoo Maryanna ka naxday aragga caloosheeda la arkay,
      afadiina waxay aragtay la aamustay baa qadadii la soo gabraday.<br />
      Cabdi dhankiisa dhiilladu way u saarneyd. Maryan aad bay u raadisaa inay
      isaga u firaaqo hesho si ay faraha xaqiiqada ugu saarto. Ilmaha naftoodu
      wax dareeme kamase ay hadlin.<br />
      Tuhmadii, ciilkii, amakaaggii iyo saxariirkii baa xargihii hayey xajin
      waayeen. Afadii baa maalintii dambe Cabdi inta afka u soo dhaweysey
      waxay tiri, “War hal ma ogtahay in Maryan uur leedahay?”</p>
      <p>Cabdi baa u qaatay in la leeyahay Maryan maxaad u kufsatay waatanoo
      uur bay yeelataye. Intuu kor u booddey buu yiri, “Maxaa sidaa iigula
      hadleysaa? Waad af xun tahaye beddel waxaan aad ku hadleysid!”<br />
      Afadii baa yaabtay oo garan weydey wuxuu u jeedo. Intay cabbaar
      hadalkiiba ka hakatay bay tiri, “Kumagarane waasidee, ma waxaadan garan
      hadalkaan ku iri?”<br />
      “Naa waxaasi hadal ma ahee soo af baro” Cabdi oo indhaha caddeynayaa
      yiri.<br />
      “Hadal ahaan lahaayaa iyo ma ahaadeenba wellee Maryan waa xaamil.
      Haddaadse taa ka gubaneyso adaa cirka roob ku og,” Afadi- iyoo garan la’
      wuxuu u dan lahaa baa tiri.<br />
      Cabdi baa soo degey oo inta wax fahmay yiri, “Naa si kalaan u qaataye,
      ma waxaad i tiri Maryan baa uur leh?”<br />
      “Haa, maad is waashid ! weligeedba intay badda quustay had- how
      tiraahdaa weligay biyo ma arag” afadii baa tiri.<br />
      Hadalkan oy si kale u tiri baa isagii haddana sii shaki geliyey, intuu
      garabka ka taabtay buu yiri, “Lillaahi ma uur bay leedahay? ma Maryan
      baa uur leh? Booyaalow goormay miskiintanna u laabeen!”.<br />
      “Waar goorey u laabeen anigu garanmaayee waa in aynu si u gallaa qoftan
      oo hadday nin leedahayna ay raadsataa haddey wacal siddana aan kabaheeda
      u tuurnaa, illeen sidaan kuma wada joogey- nee, haddey adiga si kale
      kula tahayna soo daa” afadii baa tiri.<br />
      Cabdi oo iska dhigaya nin war moog ah, baa yiri, “Oo hadda ma waxaad
      leedahay qoftan Maryan ahi waa xaamil? Booyaaloow waa meeqa
      bilood?”.<br />
      “Horta maxaad isu yeelyeeshaa, ma qof been sheegtaan kuula ekahay
      adigubase orod indhahaaga ku soo daawo, illeen waatan oo waa joogtaaye”
      afadiiyoo isaga ka xanaaqsan baa tiri.</p>
      <p>Cabdi arag inay arrin dhaaman tahay, intaa uu hadlayey dhug uma hayne
      wuxuu ka fekerayay meeshuu wax marin lahaa, hadba meel buu iska tusaa,
      mar buu is tusay inuu inta baabuurka ku qaado oo meel cidla ah geeyo
      inuu dilo, mar wuxuu is yiri ma mehersataa adoo ka dhigaya sidii adoo
      waa hore guursaday, mar kale wuxuu is tusay inuu siduu horey u sasabay
      haddana inta u sasabo uu been ka gado, mar kale haddana wuxuu is tusay
      inuu ilmaha ka soo baxsho intuu lacag bixiyo takhtarna gado.<br />
      Dhanna wuu ku adkeysan kari la’aa, iyadoon go’aan laga gaarin ha yeeshee
      laysla gartay in mar kale laga wada hadlo Cabdina rabo inuu dhan uun ka
      gaarsiiyo, ayaa layska kala tegey.<br />
      Goor ay galab ahayd Cabdina guriga ka maqnaa ayaa afadii Maryan u
      yeertay oo weydiisey, “Naa Maryan bal kaalay,” laba- dooda oo keliya
      ayaa markaa meesha fadhiyey, “waxaan ku weydi- iyey, waxaad iiga
      warrantaa waxa kaa buuran?”<br />
      Maryan baa naxdin caloosha loo dhaafay inay baxdana kuba sigatay.
      Belaayooy dabkaaga hurso. Hadal baa Maryan laga dha- wrayey iyana weyba
      qallashay.<br />
      Afadii aragtay in arrini Maryan ku dhantahay oy si xun uga nixisay,
      iyadoo is leh ka yara debci, bay tiri, “Maya waxba adoon nixin, waxaad
      yeeleysaa, waxakani waa iska caadiye ii sheeg hana iga cabsan illeen
      anay waajib igu tahay inaan wax kaala qabtee. Waxba wixii xun ahaan jira
      layskama indha-saabee, hadba sidii wax uga qabsami karaan ayaa looga
      qabtaa, waxaan kuu ballan qaad- ayaa inaan sidii hooyadaa oo kale kuula
      kalkaaliyee, ii warran.”<br />
      Maryan oo hubta waxay fali doonto afada sidan u hadleysaa markii runta
      meesha taal faraha laga saaro baa go’aansatay inay warranto illeen waxba
      uma dhowrsoono furkay tuuraysaaye. Wejigay inta gacanta marisay oo
      candhuuf liqday tiri, “adigu nixi lahaydaa iyo farxi lahaydaaba
      runtaanoo sheegaya waxa uurka iiga buurani waa ilmo, ninkaagana leh.
      Isagaa inta weliba i kufsaday waagaad maqnayd oo dhaawac iigu daray
      haddana lahankan maanta aan la salaglaynayo igu reebay.”</p>
      <p>Maryan oo weli hadalkii wadataa afadii kor u booddey oo bar- oor
      qabsatay. Way rumeysatay hadalka Maryan. Si baaba loo galayoo wax
      khafiifay bay u muuqatay, waxay bilowday hadar iyo isla hadal, “Waan u
      malaynayey! Maxaan kagadaali dhillay xun inuu yahay weligayba waan
      ogaaye! Ha, kaligaa kuguma ahee meel kastuu la wareegayaa, lagaa gooyoo
      aabbahaa… Allaylehe had- daanan kaaba go’in anaan naag ahayn. Naa maxaad
      tiri! Armuuba qabaa oy iga qarinaysaa”<br />
      Afadii wareer baa inta galay, wax ka saarana in la helo way adkayd.
      Arrintii awel Maryan joogtay haddana way ka af iyo addimo dheeraatay oo
      meelo kaley ku dhiidhiibsatay. Meelo badan bay dab hulaaqsiisay.<br />
      Cabbaar iyadoo laga joogo markii Maryan hadashay, afaduna in mudda ahba
      ay isku buuqaysay ayey mardambe intay Maryan oo qada karinaysa sina u
      yaabban inta dul timid ku soo haliishay oo inay rifto u hollatay.<br />
      Maryan aragtay in naagtu iyada maaganayd, way istaagtay oo is tiri
      hadday kugu soo duufto iska dhici kaama tabar roonee.<br />
      Naagtii haddana dib bay u hakatay intay dib u xisaabtantay. Waxay is
      tiri wax hubso illeen hubsiino hal baalasiistaaye.Xaajadi- iba waxay u
      rogtey inay Maryan xog wareysato, dabadeedna iyadoo wixii jiraba og ay
      ku dagaal gasho.<br />
      Maryantii awel dagaalka u hinqatay baa waxay aragtay gacan ku soo
      socotoo u eg gacan nabadgelyo, weyba u qaadan weydey. gacantii waxay soo
      socotaba Maryan bay garabka ka taabatay, sidii waalidna intay si
      dabacsan u taabtay bay tiri, “Maryan, maxaad u booddey, miyaad iga
      cabsatay oo hadalladeydii baa dhiillo ku geliyey. Aniga waxba ha iga
      cabsane bal ii warran? Ninkan baasi goormuu ku kufsaday? maxaa isu kiin
      keenay? Miyaan goobtuu kugu kufsanayey cidi joogin, mise adaa raalli ka
      ahaa?”<br />
      Maryan oo aad uga xanaaqdey erayga, ‘Maadaa raalli ka ahaa’ baa kor u
      hinqatay si hiifid ahna waxay u tir, “Adaa raalli kaahaaaa! Haddaan
      raalli ka ahaa maxaaba kufsiga meesha keenay!”</p>
      <p>Maryan markay intaa tiri welina war iyo faahfaahin laga sugayo ayaa
      wax cululubteen oo waxay is tustay in warsheekadani ayan iyada waxba u
      kordhin doonin, maxaa yeelay horayba waatii inta loo siray aan haddana
      waxba loo qabane badda laga waraabshey.<br />
      lyadoo aad uga qanacsan wax sheegsheegga hadal tiriyofaal- lana aan
      waxba diyaar u ahayn bay tiri, “Waxaan ogahay waa intaa, haddaad
      dooneysid sidii la ii galayna mid aan geli karayo ma ahoo anaan
      dooneyn.”<br />
      Afadii baa aad uga xumaatay hadalka inta loo daaray haddana laga xirtay,
      iyadoo aad iyo aad u dooneysey inay dhaqso u ogaato wixii dhacay iyo
      dhiiqada faraha lagula jiro.<br />
      “Naa maxaad u dan leedahay! Maad ii warrantid sowdigii i yiri… ee … ee
      ee waan kuu warramayaa. Mise lacag baad iga rabtaa inaan haddaba faraha
      kaa saaro?”.<br />
      Intaasi markay gaartay ayaa sharqani soo yeertay. Afadii baa aad uga
      naxday oo waxay mooddey Cabdi, waxay aad uga xumayd arrinta laga kala
      ridayo iyadoon sidey rabtey u helin waxa meesha jira. Sharqantu Cabdi ma
      ahayne ilmihii dugsiga jirey oo ka soo laabtay bay ahaayeen. lyaga
      laftooda lama mahadinayn, maxaa yeelay looma rabin inay wax
      maqlaan.<br />
      Afadii si ay Maryan ugu keliyeysato bay ilmihii oo dhawr ahaa intay u
      wada yeertay mid walba wax gooni ah suuqa uga dirtay.<br />
      “Waryaaya, alia ma idin keenay? Kaalaya kulligiin shaqaa lay- diin wada
      dirayaaye. Adigu shaneemada soo eeg filimka caawa ka socda, adigu sigaar
      baad soo gadaysaa, adigu kan sii raac waxaad soo gadaysaan babaay
      fiican”. Afadii oo ilmihii kala masaafurinaysa baa amarradaa
      bixisay.<br />
      Maryan way fahamtey waxa meesha ka socdoo dhan, maxaa yeelay
      shaqooyinkay gaybinayso oo dhammi waa ina wax kama jiraan, haddaybase
      jiri lahaayeen iyadaa loo wada diri lahaa.<br />
      Waxaadba mooddaa in markii ugu horreysaye Maryan oo joogta ilamaha shaqo
      loo diray ay ahayd waxbaase u sabab ahayoo looga dan lahaa.</p>
      <p>Ilmihii baa yare ka wada madax adaygay inay dhaqso u tagaan oo biyo
      cabid, buugag dhigasho iyo waxayba ka bixi waayeen gunucgunuc ay hoos ka
      wada leeyihiin maa adeegtada loo diro iyaday shaqo u tahaye.<br />
      Hooyadii markay aragtay ilmaha cagajiidkooda ayna aad ugu degdegeysey
      arrintaa inay ogaato ka hor intaan Cabdi soo gelin oo uunan shaqada ka
      soo rawixin bay ilmihii xaarxaaro ku waashay si ay u baxaan, sidii iyo
      ka sii daran iyagoo u wada ciil qaboo niyadda ka wada habaarramaya bay
      bexeen. Socod ma ahayn waxay soco- nayeene cagahay jiidayeen, iyagoon
      waxba weli irriddii ka bixine sii hiiftamaya bay iyadiina Maryan ku
      bilowday su’aalihii.<br />
      Maryan horay waatay ugu tashataye dan la’aan bay ugu xiiqay- sey. Maryan
      waxay ahayd qof quus taaganoo ayan sinaba u marayn. Dabkaa demi haddii
      la yiraahdo way sii afuufaysaa, maxaa yeelay wax nolol ahoo u haray iyo
      meelay ka doonto midna uma jeedin.<br />
      “Naa miyaadan dhega lahayn?” afadii oo is xanaajinaysa baa tiri.<br />
      “Dhego intaan leeyahay baan weliba cufaysanayaaye maxaad ka oran! Miyaad
      i khasbi intaa ka badan” Maryan oo iyana dhan- keeda ka tufaysaa
      tiri.<br />
      Afadii baa waxay maagtay inay Maryan ku soo booddo oo illeen waatanoo
      hadli weydaye kaga hadalsiiso. Aad iyo aad bay furka u tuuraysey, si
      kale uma garatide kama duwana rati qooqanoo rati kaloo qooqan inta arkay
      u boola xoortaynaya.<br />
      Afadii oo usoofaarumayasatay duufid iyodagaal, Maryannaay diyaar u ahayd
      baa mar kale sharqani soo yeertay, mise waaba Cabdi.<br />
      Hoos baa la wada eegay oo inta hubkii la sitay la dhigay waxaa layska
      wada dhigay dad qabow oo nabdoon. Mid Kastaase dabka hoosteeda ka
      kulaaqayey waa mid dambaaburadiisu cirka gaari doonto.<br />
      Afadii intay iska dhaqaaqday bay qolkeedii aaddey oo inta ka rogtay si
      kale u saartay.</p>
      <p>Qolka waxay u aadday si ay Cabdi dagaal ugu qaaddo illeen waatanoo
      Maryan dhiillana geiisay una warrami weydaye. Meeley wax ka bilwdase way
      haysey oo waa tii loo guud maray arrinta.<br />
      Maryan dhankeeddey iyana Cabdi ugu cokanayd. Way ogsoon- ayd inayan
      gurigan joogi doonin, meelay aaddana garan maynoo belaa alia baday-wacal
      bay rimmanayd. Itaal ma ay hayso awoodna iskaba daa oo horaa inta loo
      dhiigmiirtay dhan walba loo baaba’shay.<br />
      Afadii markay qolkeedii soo gashay Cabdina uu inta jikadii soo galay uu
      damcay inuu sigaar ka shito ayaa Maryan inta gacanta qabsatay si
      muusannow ku jiro waxay u tiri, “Cabdi, i maqal, caloos- hayda arag,
      ballanteenniinaxusuuso! Maantaama waadhimanayaa ama waad i
      badbaadinaysaal”.<br />
      Cabdi intuu qaboobay oo ku sigtay inuuba suuxo buu gacan- teedii iska
      qabtay. Hadba dhan buu eegay oo in xaaskiisii maqlayo moodey. Yaa
      ogeysiiya war mooge! Isagu damac inuu iska furfuro, ha yeeshee, wuu
      awoodi waayey taa. Aad iyo aad buu u yaxyaxay, si uu wax yeelana heli
      waa. Afkii baa labo daan noqday, indhihiina wayba jillaadmeen.<br />
      Intuu hoos ula faqay buu yiri, “Inaan llaahay ku ceebeyn iga aamus anaa
      ballan kuu qaadaya inaan si uun ku oran doonee.”<br />
      Maryan hadal waxay tiri, “Horaad ii sirtay maantase ima sasabi karaysid,
      inaad i sirtid iskaba daayoo! Haddeerba ii sheeg sidaad i yeeli lahayd,
      haddii kale kuma sii deynayo waanan qeylinayaa ilaa cirka iyo dhulku
      is-qabsadaan.”<br />
      Maryan markay hadalladaa lahayd ilmada ka daadaneysay dad way u qubeyn
      karaysay. Hadalkana siday u lahayd wuxuu ahaa gariir iyo tufid.<br />
      VII<br />
      Afadii baa daahsatay cabdi oo inta soo baxday iyadoo dhuuk- inaysa waxay
      ku soo laabatay Cabdi oo Maryan garbaha haya iyo Maryan oo iyana ku
      maran. Qofba meesha bugtaa isagay belbes- haaye iyadii waxay si toos ah
      u macneysatay in lays dhundhuka-</p>
      <p>nayo, illeen iyada waxa hayaa waa maseyr iyo ninkaba lagaa qaadye.
      Cabdi iyada waa ka sii jeedaa, Maryanna iyadoo ku soo jeedda ayaa isagu
      ku qarinayaa.<br />
      Gadaal bay inta kaga timid kuna soo boodday qoob iyo qaylo isku soo
      dartay, ‘‘Sii daa alia kaa soo qabayoo iimaanka lagaa qaadye! War ma
      waxanay keeneen! Alla anaa iska balanbalay! Belaayaan soo xeraystay!
      Alla dullisanaayee, waa goorma! Waa mar ay inta wax isu dhaleen la kala
      jiifi-jiidaye! Maxaan ka noolahay anigu hadda!”<br />
      Jikada dhexdeedii ayaa qayladu dalluuntay. Maryan baa iyana awel way
      ooyeysaye sii sal ka kacday dhenkeedana qabatay qayla- dii. Cabdi intay
      ka fariirtay kana qoyday buuba garan la’aa si alia si uu wax yeelo.
      Afadiisii, Xaadsan, buu damcay qabo. Gacmahay dhabarka isaga kaga
      tumeysay buu qabo maagay markaasey illeen waa qof dagaallansane inta ka
      fara baxday Maryanna weerartay. Kol dhowr feer iyo xagasho Maryan ku
      tageen buu qabtay Xaadsan.<br />
      Aad bay isugu dayday inay ka fara baxdo. Mana joogsan oo intay itaal
      lahayd bay ku mintidaysey inay ka fara baxdo oo dag- aalka waddo.<br />
      Intii uu hayey waxaa isaga ku socday qandhuufo, xagasho, qaniinyo, hoos
      ka haraatiin, jilib laab. Aad bay u keylameysey, faraha ayuuna kaga
      gubtay, qaylada ka soo burqanaysana wax kaleyba ahayd.<br />
      Cabdi waxba wax baa uga darraaye, tan isaga belaayada ku noqotay waxay
      ahayd tan Maryan meesha la soo taagnayd iyadoo meel agtooda ah oohin la
      taagnayd dhar ku sheeg ay qabtayna inta laga rifay calooshiiba bannaanka
      tiil. Hadba hoos buu u deymoon- ayey markaas ayuu sii naxayey.<br />
      Iyadoo sidii laysu hays-haysto, habartii iyo odaygii legda- mayaan,
      Maryan iyadoo gol qaawan agtooda oohin murugo leh la taagan tahay, mise
      waa ilmihii oo didayoo shaqadii loo diray ka soo wada dhalaalay. Weli
      qayladii ma demine hooyadood baa daacay- sey, “Ballan waxaan ku qaaday
      in aniga iyo adeegtadaan rifrifka badan aan gurigaan nala ku wada qabin!
      I sii daa wixii ku dhalay alia cadaabye. Naa muxuu i mooday ma ri’
      rimanoo inta uu meesha ku xirtay caanaha ka maalayo. Waheey anaa iska
      dhintay! Waan</p>
      <p>arkayey anigiyo dheg-weynideyda! Cumrigaaga ceeb ku dham- maysoo
      calafkaa go’ waa tanoo kale! Maxaan u soo noolaa haddey taniba ii
      dambeysay!”<br />
      Ubadkii intay aad u yaabeen bay indhaha uun taagayeen. Garte sida
      sheekadu u dhacaysey waxbase kama qaban kareyn oo waa looga ilka
      waaweynaa, hadday base maagaan cid baan ka dhegeysaneyn.<br />
      “Naa bal aamus oo wax hubso intaanad dharkaaga ka cararin. Bal ina keen
      aan qolkeenna tagnee?” Cabdi isagoo Xaadsan u sii jiidaya qolkay seexan
      jireen buu lahaa:<br />
      “Bal Muslin allow dhegeysta maanka laga qaad intuu horey ii dilay iina
      duudsiyey ayuu haddana i duugayaaye. Ku raaci maayee i sii daa aan kuwii
      i dhalay ilana dhashay aadee. Awelbaanaa waallaa oo ku soo doontay anoon
      ka fiirsan”. Xaadsan oo ka soo taagan inay raacdo baa tiri. Waxay uga
      googo’nayd inay irridda ka baxdoo duddo.<br />
      Cabdi markuu arkay inay soo taagan tahay si loo sasabaana taggan tahay
      buu dhan kale arrintii uga wareegay. Laba feer iyo dhawr dhar-baaxoo
      is-gudub ah ayuu kaga soo qaaday, halkaasay inta isku gudo dhacday
      haddiiba hadalkii deysey.<br />
      “Waan ku baryeynaa markaas baad afka noo sii taageysaa! Ballan baan ku
      qaaday inaad xumaan, qallax iyo qamaanyo aad ku caanaysid. Fariiso
      halkaas af janjeera lahayde” Cabdi baa inta sari- irtay wada seexan
      jireen ku kalatuuray Xaadsan oojugo cuius qabta haddana uga daba tagay
      sidaa kumadeyne. Wuxuu ku waalaycabsi gelin iyo inuu meel xille kaga soo
      hari doono.<br />
      Aad bay inta u baqday indhahana taagtay. Shib bay tiri oo inta sariirtii
      isku kaduudday sidii biiq la qabtay dhegta raaricisay. Waxay u muuqatay
      qof inta laga guuleystay gegi cidla ah ciirsi la’aan la
      balan-balaysa.<br />
      Cabdi markuu arkay inay is-dhiibtay buu haddana dhan kale u rogay
      arrintii. Xaadsan buu inta soo qabsaday dhunkasho u dhiibay. Cabbaar buu
      ku hayey, weliba mid reer magaaloo af iyo af ahe aan can iyo af ahayn
      sida reer miyiga. Sidii isagoo kaga aar-goosanaya ayuu ku cabburiyey
      ilaa ay iyadoo u qaadan la’ ay hoos iskala</p>
      <p>hadashay, oy is-tiri, ’’Muxuu inta kuu dilay haddana kuu baashiyey-
      nayaa, miyeyna taasi kaa adki iyo sidaan rabaan kaa yeeli karaa ahayn”
      inay cunuq-cunuq tiraahday damacday haddana la ahaan wayday oo way
      baqday, sababtoo ah horaa nabarro ayan qaadi karin ugu dheceen.<br />
      lyadoo is-dhiibtey oo isagu iska haaligayo, hadalna ay deysey buu ka soo
      go’ay oo yiri, “Maqal Xaadsan; anigu runtaan kuu sheeg- ayaa,
      wanaaggeennana waan ka talinayaayo waa igu wallaahi. Horta anoo dhaar
      kuu maray runtii waa tane ila arag, si walaaltin- nimo ahna iila lafa
      gur; waxaa jirtay in waagii aad maqnayd aan habeen fara-xumeeyey yartan,
      dabadeednaay sida muuqatahalkaa ka qaadday. Weligey habeenkaa maahee
      kitaab baan ka marayaa. Laga soo bilaabo habeenkaa qulub iyo murugey igu
      haysey oo weligeyba waan ka feejigaa una toog hayey inay qaaddiyo in
      kale. Ayaantii dhoweyde aan soo laabtay baan horay ka arkay inay xaam-
      ilo tahay. Maalintii dhoweyd markaad i weydiineysey anoo ogsoon oo
      beerku i xanuunayo ayaan haddana ka muquuranayey. Hadda markaad na soo
      weerartay iyadaa meesha igu qabsatay oo i lahayd si uun ii gal maadaama
      aad sidaa ii gashay, adna waxaad moodday inaan baashaynayoo taasi aniga
      iyo iyada caadi noo tahay.<br />
      “Si kastaba arrintu ha ahaatee, runtii oon loo laabanayn iyadoo sidaas
      ah, dilistii aan ku dilaye aan danta ka lahaana kaa xaal marin doono
      isla maantaba, bal adaan ku soo hordhigaye inoo taliyoo reerkii meel
      inoo ku fur, taladaaduna yey noqon mid inadumisee ku dadaal inaad wax
      dhistid oodan marnaba aqalkaan dhibaato u gey- sayn. Waxay ila tahay
      aqalkaan markaan leeyahay waxaan ula jeedaa waa labadeenna iyo
      ilmaheenna, Maryan iyadu waa ka dibedda. Yay tuhumad, caaddifad iyo caro
      ku qaadine ka baaraan- deg anna diyaar waxaan u ahay inaan kula garab
      qabtoo intii itaal- kay ah aanan kugu hagran hawsha.”<br />
      Xaadsan laga soo bilaabo markii la weeraray ilaa iyo markaan la jogo way
      walaacsaneyd, oo hadba wax baa is-tusayey. Waxay kala heli weydey sidey
      wax yeeli lahayd iyo meeshay wax marin lahaydba. Hadba dhan baa taladu
      iska tuseysey, mar waa tii la diley oo oohin iyo amakaag ayan meeshaba
      ka sugeyn baa heystay, mar kale inta loo qaboojiyey baa dhan kale laga
      tusay.</p>
      <p>Waxay walaacdoo hadba dhan eegtaba waxay u deysatay, inkastoy si aad
      ah u ciil qabtay, inay siduu doonayey yeesho xaqiiq- dii iyo wixii
      feeriyo haraati ku dhacay duudsido. Si qosol gariirahoo oohin dhab ahi
      ku jirto bay u hadashoo tiri, “Anigu waana dillahay talo caqli gal ahna
      waad ii soo jeedisay . Ma ahi mid sidaadoo kale nacas ahe wax baan kala
      garanayaa . Adigu waad ku ciyaartay magaceennii, sharafteenni iyo
      jiritaankkeenniiba, ha yeeshee anaan taas sidaad adigu u qorsheysay
      kuula qabanayne kaa qaba- naya. Waxaan dantooda iyo dadnimadooda
      dhowrayaa kuwa Eebbe ina ka wada beeraye maanta u baahan daryeel.
      Haddaan u qaadaa dhigo sidaad adigu u qaadaa dhigtay, waxaa muuqata
      ineyan dan u ahayn kuwaan u danee is-leeyahay.<br />
      “Hadda iyo dan adoo horey inoo duugey, haddana aniga dilis iigu daray
      waxaan haddana kuu raacayaa talada ah aan is- daryeello, haddeyba kaa
      dhab tahaye bal soo daa waxaad ka leed- ahay, taas teeda kale waa in
      aadan sinnaba u illaawin xaal marinteyda. Anigu haddaan kula tirsanayo
      oonan ubadkeyga u danee is-lahayn maalinkan maanta ah kuma soo hor
      fadhiyeene horaan gurigaygii ka aadi lahaa”.<br />
      Cabdi oo wax kale filayey baa hadalkan qaadan waayey. Farxad buu la
      dillaaci gaarey, si uu yeelo, meel uu hadalka ka bilaabo iyo wax uu
      yiraahdo ayuu garan waayey. Mar uun buu inta Xaadsan ku soo boodey
      dhunkasho dhab ku siiyey, cabbaar baa laysla gedged- doomayey. lyadoo
      well sidii la yahay baa curadkoodii oo ilmaha kale wakiil u ahi ku soo
      garaacay oo yiri, “Maye waa la baahan yahaye, maxaa qado na loo siin
      waayey, mise waa iska qadeynaa idinkana waa la idiin dhigaa?”<br />
      Intay naxeen oo kala durkeen bay hadliba waayeen in cabaar ah odaygii
      baa yiri, “War mayee ka soo wada rida weynu wada qadeyneynaaye!”<br />
      Inankii baa dib u laabtay intaa markuu dhegta ku ritay, oo inta Maryanoo
      iyana meel duuduuban u tagey ku yiri; “Naa ka soo rid qadada, kuna soo
      dhaqso maanta calooshaaba na dhex taalle.”<br />
      Maryan baa dhibsatay ereyga wi i I ku yiriye “Naa” intay hoos u hiiftay
      bay tiri, “Waa gartaa oo xaq baad u yeelatay inaad “NAA” i tiraahdo,
      maxaa yeelay, aabbahaa baa i naageystay!”.</p>
      <p>iyadoo culays la kici la’ bay istiishay, iyadoo markay kaceysey
      gacanna dhulka mudatay tan kalena lowga ku sii qabsatay.<br />
      Qadadii bay aaddey inay soo gurto. Way maqleysey in labadii is-qabey isa
      sii jiidaneyeen, mar dambena dagaal dhacayey, walowba markii dambe
      laysla aamusay, kuma ay farxin isla aam- usidda dambe oo iyadu waxay ka
      door bideysey in qalalaase dhaco meeshana lagu kala guuro, marba haddey
      iyaduba ku boos la’ayd.<br />
      Cabdi iyo Xaadsan waxay u deysteen talada in ay qaadaa dhig- aan kaddib
      markey qadeeyaan. Qadadii baa la isugu yimid iyadoo bulaankii iyo buuqii
      haddaayey dhacayey dhan ka soo damey dhan kalese si xun u
      hulaaqayey.<br />
      Maryan oo fallaaraha oogadeeda haysataa timaheeda ka bada- nayeen baa
      qadadii si caga jiid ah u soo daadisay. Waxba looma furin af-burburiddii
      iyo reeryadii saarreyd qadadii baa aamusnaan inta lagu cunay haddiiba la
      wada hurdo tagey.<br />
      Intii la qadeynayey qof qof fiirinayey waa jirey, mid mid kale la
      hadlayse ma jirin. Maryan aad bay u tufeysey waase looga wada muquurtay.
      Weelkii cuntada lagu cunay baa goobtii looga wada yaacay.<br />
      Maryan bay ahayd qofka alia ka weelay guridda, dhiqidda iyo meeleynta
      weelka. Sidii iyo ka daran bay u daal, tabardarro iyo ciil u
      rarreyd.<br />
      Intaa ay iska daba laabaneysey may aamusneyne hadba garba- saartey
      ilmada isaga tireysey. Aragtay in la is yahay iyaduna shis- heeye
      tahay.<br />
      Labadii isu dhaxay intay qolkoodii hoosta ka soo xirteen bay talo u
      fariisteen. Cabdi baa kaalinta lahaaye intuu soo jeestay buu yiri,
      “Abbaaye, Xaadsan, horta waxaad iga guddoontaa xaal aan kaa siinaayo
      dilistii hadaayey aan kuu geystey, teeda kale waxaan tala- dii ku soo
      xawilay Xaadsan Cali” intuu garabka ka taabtay si uu u raalli geliyo,
      ’’Aniguna waxaan ku go’ayaa waxaad goyso reerkana ugu taliso meel alia
      meeshay doontaba ha la cuskatee-”</p>
      <p>Xaadsan baa dhibsatay lacagta uu la daba dhah-dhah lahaa qoftaa iyadu
      u arkeysey dhibaato danaheeda ku soo xad gudubtay. Intay mar labaad isa
      sii gashay bay tiri, “Adeer i maqal, naagtan waan dirayaaye maad iga
      deysid daba sidkeeda iyo lacag siinteeda, haddii kale”<br />
      “Mayee kaba daa haddii kale oo waa yahay waa ku kaa”. Cabdi oo isaga
      markan faraska loo fuushan yahay lana qabsaday baa yiri.<br />
      Sidii bay ku dhammaatay talo. Cabbaar Cabdi markuu jiifayna si dhuumasho
      ah buu u baxay. Dhabbuhuu laba ka sii dhigay.<br />
      Maryan waxba may ogeyn, sida loo khayaameynayeyna war iyo wacaal toona
      uma ay haynee salligii baas bay dul rafaneysey, iya­doo calooshu
      diingaaxa dhigtay, jiifka meeshana qaban la’ayd, illeen waa salli
      shamiito yaaloo aan wax saari jirine. Waxaa u wehe- liyey salliga
      barkin-ku-sheeg inta qaynbaar ka sameysan raama- raamowday. Waqti ay ku
      tiftana uma ay helin. Madaxa markay saarto waxba ugama duwaneyn iyadoo
      dhagax barkatay. Sida badan intay salka salliga saarto bay darbiga
      dhabarka saari jirtay, halkaas oy sidii qof baabuur saaran oosafardheer
      ku jira lulanasoo weerartay iska xadreyn jirtey, haddeyba lulo qabato.
      Ma dhacday ahayd ayaamihii dambee uurku ku soo saa’idey inay dhinaca
      dhulka dhigto, oo qaabkay u sameysnayd baan aqbaleyn jiifka meesha ama
      goobtay guriga ka degganeyd.<br />
      Xaadsan mar alia markay hubsatay in Cabdi baxay meelahana ka dheeraaday
      bay illeen awalba suulkay ku taagneyde soo baxday oo Maryan oo sideedii
      ah intey u timid indhahana ka soo gashay waxay tiri, “Naa i maqal, aad
      dhug ugu yeelo oo yuu ku dhaafin hadalkaan ku leeyahay. Maanta
      saacaddaan la joogaa kuugu dam- beysa joogidda gurigane waa inaad
      xammaantaada ka urursataa. Dhaqsoo ka kac fadhiga! Sidaasaan dhuunta
      kaaga jirayaa kuuna daba taagnaanayaa ilaa aan kaa saaro cagahaagana aan
      dibedda ku ogaanayo si aan ceebtaada irridda uga soo xirto mar
      uun.”<br />
      Maryan baa gabbal cusubi u dumay. Dhawr ama cutubyo cirro ah ayaa isku
      mar isla goobtii uga soo yaacay; way cadaatay oo haddana guduudatay; si
      alia si ay wax yeeshey garan weydey, kicid iyo ka bixid baa laga sugayey
      intay sii barraaqsatay bay dhafoor- rada qabsatay, iyadoo wax hadal
      ahina ka imaan la’aa.<br />
      Xaadsan oo si walba uga heshay hadalkiisa dambeetalo kusoo wareejiska ah
      baa tiri, “Horta midda xaalkaah hadal looma baahnee waxtar run ah baa
      lagaa rabaa, teeda kalee ah talada waxaan ku talinayaa waa in Maryan
      maantaba tagtaa oyan sinaba gurigan u joogin. Ma hureysaan u maleynayaa
      taladu sidaa, maxaa yeelay, naag wacal riman welibana la ogaan doono
      meesha wacalku ka yimid, dooni meyno in cid kaleba ha joogtee xaafaddani
      ogaato, dabadeedna, ceebtaan galabsannay na loo ku durbaan tumo. Taasi
      mid aan qaadi karayno ma aha, waad fahmi karaysaa adba arrint- aan.
      Maryan waa inay hadda guriga ii dhaaftaa anigu meeshaan adeegto ka heli
      lahaa anigey i jirtaaye.”<br />
      “Oo hadda ma waxaad leedahay aan saldhiggeeda maantaba u laabno?” Cabdi
      baa yiri.<br />
      “Sidee baad u hadlaysaa! Sowdigii talada iga adeejiyey? Maxaad haddana
      iigaga daba hadlaysaa?” Xaadsan, oo markaas belaayo iska dhigeysaa
      tiri.<br />
      Cabdi sidii isagoo maxkamadi ku xukuntay in uu hadalkeeda yeelo, illeen
      dan baaba yeelsiineysee, buu yiri, “Waa yahay waana yeelay taladaada.
      Midda kale miyaaney ku habbooneyn inaan lacag siinno oo ugu yaraan bal
      si uun u nabad gelyeyno. Waa inaan ogaannaa inay xaq ina ku leedahay.
      Immisa sanay inooshaqeyney- sey iyadoo weliba dulmaneydoo aynaan sidey u
      shaqeyneysey wax u siin jirin. Balse haddaad adigu ku talisay taladaada
      lama jebin karee wax farsameeyoo anigu waan ka dhuumanaaye sidaad wax
      yeeli kareysid yeel.”<br />
      Xaadsan aragtey inay gacanta ku hayso Cabdi, inkastoo uu horay u diley.
      Dilistu qofba si ugu dhacday, intay isa sii belaayeysey bay tiri, “Waa
      sidaase adigu kol dhowba irridda ka sii bood anna runtaan u sheegayaa
      iyo inay guriga ii dhaafto haddii kale aan isku naf bixi doonno.
      Belaayaan isugu didinayaa, adigana intaan kugu halqabsado baan misana
      kaa dhigi doonaa nin beledkaba ka<br />
      dhoofay.”<br />
      Cabdi baa u sii guuxay talada Xaadsan dhiibeysey, intuu qoslay oo ku soo
      dhowaaday baaba layska jiifsaday, isagoon kadheerayn afkiisa iyo
      dhegteeduna isa saaran yihiin buu yiri, “Waxay ila tahay waa inoo dhan
      tahay, mid ha illoowin inaad lacag sii siiso.”</p>
      <p>Xaadsan goof wareeggii iyo xaarxaaradii hadba dhan bay iska taageysey
      weyna dhurmeysey. ’’Haddaad sugi lahayd alia qabaygii beenta kuu
      sheegayna isna dhoof oo waddankaba ka teg isagoo sidaadoo kale ceeb la
      salagleynaya, isba dhoofye adna dhoof oo isaga dheerow meeshaan aad ku
      ceebeysan tahaye lagaa yaqaan.”<br />
      Xaadsan waa caddaan waxay sidaan ugu hadleysey, waxay dooneysey inay
      Maryan inta dirto weliba dhoofisoo ay dhulkan ama magaaladan ka
      dheeraato, waa diradiriyo maag.<br />
      Maryan oo siday u kici jirtey u kacaysa baa tiri:<br />
      “Casar weeye galbeed, waa habeen cirifkii, gudcur soo cawa- naayo anna
      aan cokanaaday, oo cudur laabta i jiifo, ciirsina aanan lahayn, cid i
      qaaddana daaba! Markii aan cuddanaa, ama aan carta- maayey, cawadeyda
      ladnaa idinkaa i curyaanshey, i cunay oon iga reebin, cad dugaag lagu
      tuuroo, waanigaan catirtaas ah.<br />
      Markaan caabuq noqdee, xooggeygii aad catirisey, miyaad caasi garawdey,
      ood ciyaar iyo dheel tiri caaddan ka dhoof. Oheey ciil badanaa, nafatani
      ciirsi la’aa, dhibaato ii cuddanaa, ma maat- aantay cad baa, meeshaan
      ciirso iraahdo, maxay iigu cidaa, ma anaa cudur boog iyo, cayn xumoo
      layga abuuray, ma cidaan dabar gooyey, oo lay cadaabahayaa! Cawday oo
      cudud waayey, naftani mayska carrowdo, dhiiggu muu iska caaco, wadnahaan
      carta- maayaa shaqada muu ka caroodo, iska diido culayska, anna aan
      cirib beeloo aakhiro ciirsi u doonto!”<br />
      Maryan iyadoo weli wadda geeraarkaa baa Xaadsan inta u adkaysan weydey
      tiri, “Naa haddaad gabayaa tahay raadiyahaa la tagaaye iga dhaqsoo
      xaashiyahaaga meesha ka ururso. Dhaqsoo ila dhaaf faataadhugtal.”<br />
      Maryan oo quustii ugu weyneyd taagan, meel ay caawa alia u irkatana la’
      baa iyadoo boorso jeexjeexanoo waa hore inta la nacay iyada waxtar looga
      dhigay jiideysa dibedda uga baxday gurigii. Ilmada ka daadaneysey, siday
      u tillaabanaysey, murugada, niyad- jabka iyo leelleelka ka muuqdey
      iyadoy wax kale ahaayeen bay hortaa bannaan isaga socotay, may garanayn
      meel ay abbaarto. Magaala-weyntii bay hadba dhan u qaadday.</p>
      <p>Magaaladu waa baabuur, dad iyo buuq badanayd. Cabbaar markay iska
      meehanaabeysey bay daashay oy illeen waa xaamilee, awoodi weydey
      socodkii micnaha darraaye ay hadba dhan u til- laaba joogsaneysey, derbi
      cid la ah bay salka saartay, boorsadii oo meel agteeda ah kala taal,
      waxa ku jira oo dhanna loo wada jeedo, illeen ma xirroo way
      dildillaacsaneyde, bay dhegta haysatay. Hadba baabuur dhalaalaya, gabdho
      is-jalqinaya, adduunyo wada birqaysa baa agaheeda xawaaraneysey. Sheedda
      uun bay ka eeganeysey iyadoo noloshaba quus ka joogtoo aan uba jeedin
      dhaldhalaalka iyada ka daxaleysatey.<br />
      Markaas waa casar liiq qorraxdu cirifka sii gelineysey meel ay wax ka
      qabato amay ka abbaartana ayan garanayn. Waxaa aad yaab u lahaa Maryan
      soo baxdaye meeshay u soo baxday, xaggee bayse joogtaa! Mar dambe bay
      xusuusatay inantay horay isu jiireene Sagal la oran jirey iyoeeddadeedii
      inkaartaqabtayecawskiyo naag- aha iibin jirtey. Way isa soo qaadday oo
      gurigii isa soo hortaagtay. Gurigii bay garaacday, gurigaas oo ahaa kii
      markay Xamar timide ugu horreysey ay ka soo xera gashay. Cabbaar baa
      laga furi waayey. Mar dambaa qof xanaaqsani inta ka furay oo indhaha
      dibedda soo dhigay yiri, “Maye, malaha qof qaaddan baad tahaye, maxaa
      kuu darraaye aad dooneysey?”<br />
      Maryan baa aad u sii naxday oo unta yare dib u booddey hadal cabsiyi ku
      jirto u tiri, “Aa, mayee… raalli ahaada, gurigaan ku khatal- maye.
      Miyuunan ahayn key ku jireen gabar Sagal la yiraahdo iyo
      eeddadeed?”<br />
      Qofka albaabka furay nin buu ahaa, aad buuna aqoon ugu lahaa dadka la
      weydiiyey. Intuu qoslay oo kor iyo hoos ka eegay buu yiri, “Haye, adna
      ma kuwey rimiyeen baad tahay! Maxaa laysku dahanayaa! Naa naagahaasi ma
      joogaan oo suuq kan ka fiican baa waddammada dibedda waayadan dambe ka
      jabay oo loo lacag doontay, adiga ma uurkaa ka reebay! Dadkaad dooneysid
      ma joog­aan oo gurigaan waa horey ka guureen, dalkeysanba joogine
      nabaddaada iska gal.”<br />
      Ninkaasi waa raggii horay gurigaas ugu qayili jirey oo inta iska
      q’abatimay aan ka dheeraane dad kaloo deggan la heysta.</p>
      <p>Maryan dib bay isu laabtay iyadoon wax hadal ah oran. Ninka uma ay
      jawaabine way ka aamustay taa, maxaa yeelay, hadal tiradi- isaa la
      ciddiya dheeraatay, iyaduna ma ahayn qof hadal tiro ka bixi kartoo weyba
      liidatey, inkasta oysan haysasho iska daayoo ogeyn meelay magaaladaa
      weyn ka aaddo.<br />
      Waxay hadba dhan u luuddaba makhrib dumey noqotay. Dhi- baatada ugu
      weyne haysatey waxay ahayd waa iyadoo ku dhici la’ in ay is-tusto dhawr
      adeegtoo ay is-yaqaanneen meet baastay ka sha- qeyn jirtayna deris la
      ahaa.<br />
      lyada geeri waxaa la noqotay qof ku yaqaannaa ha ku arko adoo wacal la
      meermeeraya oo meelaad foodda geliso adduunyada ka la’. Waxay aad u
      jeclaatay inay iska dhimato, ma ay aqoon waxa is-dilista la yiraahdee
      way is-dili lahayd haddayba in yaroo fikrad ah ka haysato.<br />
      Habeen madow bay noqotay, waxay il-ilaashatay derbi ay seex- ato, taasoo
      ay arkootay derbi dad kaloo badani kol horeba intay waraaqo gogladeen
      xaarxaaranayeen. Kama ay deyrin inay aragto dad sideedoo kale dibad jiif
      ahoo cirka xabkaysanaya. Dad oo dhan ma ay rabin inay derbiga kala
      deristee dumar bay ka fiirfiirsatay, waxayna ku jireen iyagoon weliba
      aan yareyne badnaa.<br />
      Maryan iyadu waraaqo ay goglato ma ay wadan, meel gees ahoo dhaxanta
      looga cararay bay fariisatay. Dadkii meelaha jafjafa- nayey oo dhan rag
      iyo dumarba oo iyagu is-wada yaqiin baa isku mar Maryan soo wadaeegay.
      Hal marbay isku marsidii iyagooamar lagu siiyey qosol ka wada kaceen,
      “Ah, ah, ahaa! Ar laa, haye hadda bal noo warran? Goormaa durfigaagu soo
      dhacay, ma galabta la joogo? O hoo! Mise meel baad ku qarsoonaan jirtey?
      Soo dhawow, gacmo furan, derbigu waa derbigaagii, gogolna adaaba dhar
      qaba, boorsada maxaa ku jira, maad na tustid aan dharka kula
      huwannee?”<br />
      lyagoo weli sidii u hadlaya baa Maryan la galay, way cabsatay oo inta
      hadba dhan eegtay waxay is-tiri, kuwani adayba ku cuni doonaane meesha
      isaga carar, hadal la’aan bay inta waxay sidatay jiidatay iska
      kacday.</p>
      <p>Ay sii dhaqaaqeysey maahee, colkii meesha horay u degganaa baa il
      qoreedda iska wadaeegay oo intay isu wada il jabiyeen mid ka mid ahaa
      yiri, “Haye, maxaa laga sugayaa maa cid lagu daro waad arkaysaanoo waa
      baadiye. War yaa ku xiraya oo loo duceeyaa? Hadda ha illaabina wixii
      lasoo helo inaan lalakaladhuuman doonin.<br />
      Mid kalaa isna soo boodey oo yiri, “Ka fursan mayso in dad aammin ahoo
      aan wax qarsan doonin loo diro”. Naag baa iyanasoo booddey oo tiri,
      “Intaad buuqeysaan oo wax aan macno lahayn isku haysaan bay baadidaasi
      raad gadan doontaa. Haddaba, looma jeedee sow ma aragtaan, war meesha ka
      kaca dulli ka baxee!”<br />
      Ninkii horay hadalka u bilaabay una muuqday madax nin iska dhigaya ayaa
      labo dhallinyaro ah inta farta ku fiiqay yiri, “Labadiin- nan baa u
      xilsaaran baadidaas, dhaqsaadna uga war keeneysaan. Halna iska jira
      inaad wax khamkhamtaan, ka booda yeydhuumane. Haddaad geddigeedba soo
      xero gelin kartaan waa mid loo baahan yahaye ha iska indho tirina,
      illeen qof qurux leh bay ahaydoo waad arkeyseene.”<br />
      Naagtii horay u hadashay oo iyana u muuqatey mid is-xijinaysa madaxda
      amarka bixinaya baa hadalkii dambe ahaa, “Baadidu way qurux badneyd”,
      inta dhibsatay tiri, “War quruxdiisa maahee naagtu dhar bay wadaaye soo
      qaada, haddii dadka lagu soo daro sidee loo soo dhici karaa sow xuquuq
      ina ku yeelan meyso?”<br />
      ’Naa aamus, meesha ma aalkol baad mooddey in lagu qaybsa- nayo qaylo
      badanidaa. Miyaadan ogeyn in la jiifshaana ay bannaan tahay. Adigu suun
      baad noqotayoo waa waxaad ka masayrsan tahay quruxda iyo waxa la
      sheeg-sheegayo” madax-ku-sheeggii baa yiri.<br />
      Dadka meeshaa buuqayey waa dad cayr ah, dib-jir ah, aan meelay seexdaan
      daayoo waxay dhuunta mariyaan hayn, waxay ku dhaqaaqaan tuugo, wax
      dafid, aalkolo ay meelahaas ka shaxaadaan ama shilin ay dafeen ku
      gataan. Derbiyadu waa u guri ay seexdaan, tuugada iyo wax dafidduna waa
      u shaqo. Wax nool ama nolol ka rajo qaba ma aha. Waa dad inta is-wada
      nacay noloshaba quus ka jooga walowba naftu ayan deyn, iyagoo badan oo
      tiradoodu boqollaal kor u dhaaftay bay haddana dhan markii laga eego
      is-wada garabsad- aan, maxaa yeelay, dantooda iyo noloshoodaa mid ah.
      Way heshi-</p>
      <p>Ilbaxnimo-darraanteedu waxay gefsiisey inay saldhigyada Booliiska
      iska tagtoo nabadgelyo weydiisato. Qof la socotaba maaha arrintaas.
      Askarta meelaha mareysa markey aragto ayeyba ka cabsanaysey.<br />
      Habeen-bar bay noqotay. Maryanna iyadoo sidii aan weli afka wax u saarin
      bay iska daalaa-dhacaysey meelahaas. Aad baa baah- iyi u haysey. Xoogaa
      lacag ah waa haysatey, ha yeeshee, markaas waa goor dambe oo ayanba
      heleyn meelay wax ka gadato. Meel- meel ama makhaayado way jireen, ha
      yeeshee, kuma ay dhaceen.<br />
      Colkii daba joogay baa kuna dhici waayey, maadaama meelaha dad badani
      joogo, kana joogi waayey. Ciil baa ka haya sidayan haddiiba u haleelin
      Maryan. Waxay bushinta hoos ka qaniinsanaad- aan oy u daba socdaan baa
      mar dambe oo inta dad kii yaraaday meel dalaalsimo ah lays daba socdo
      mid yiri, “Aniga waxay ila tahay, markaan mar ay ka habboon tahay ma
      jirtee waa inaynu shaqaysan- naa, mise kulama aha?”<br />
      Kii kalaa inta hadba dhan eegay oo sidii wax dhakanaya iska dhigay yiri,
      “Ma xumee bal horta aynu ka tashanno sidaynu wax yeeli lahayn, ma iska
      weerareynaa oo intaynu hujuum qaadno baynu waxay sidatiyo waxay qabtaba
      ugu caddeynaynaa, mise dhan kalaynu ka wareegnaa oo waynuba
      shukaansannaa? Illeen taasiba waa tab kaloo loo baahan yahaye,” kii
      hadalkaa lahaa baa inta kii kale ka soo hor jeestay socodkii
      joojiyey.<br />
      “Wallaahi ma xumaan u arkaa in aynu bal horta shukaaminno. Haddaynu taa
      kala caal weyno tan keliyee inoo furan waad garanay- saa bay ila tahay”
      kii kalaa yiri.<br />
      lyadoon laysla hadleyn baa la soo taabacay si loola qabsado Maryan,
      waxaa iyadoo la aamusan yahay laysku raacay in la xod- xoto. Mid kastaa
      wuxuu hoosta ku wataa middi loo soo saantay in wax lagu dhaco, dadkana
      lagu cabsi geliyo ama ha lala dhaco ama ha la tuso si loo khalkhal
      geliyee. “Oo waxaan ku weydiiyey, waxaannu oranaynaa? Bal hadda soo daa
      habkaynu wax u bilaabi lahayn,” mid baa yiri.<br />
      iyaan iyagu oo way kala waano iyo talo qaataan. Waxay helaan waa dad
      sida badan wadaaga, inkasta oy u kala badsadaan siday u kala xoog weyn
      yihiin.<br />
      Inkastoo ay sidaas ahaayeen haddana mar kasta way is- dilayeen daqarrada
      madaxooda ka jeexnaa, summadaha mid- diyaha, qarshooyinka iyo sakiimaha
      ay isku gaarsiiyeen waa kuwo aan la koobi karin. Caafimaadkoodu waa
      digada oo qaaxo, kansar, dacar-dhiig (Gastari) jabto, kirkir, sifilis
      iyo jirro kasta ee jiri kartey rug u ahaayeen. Aad bay u le’daan, waa
      dad ba’an oo baaba’san.<br />
      Labadii Maryan la daba dhigay siday u sii daba nagnag lahaay- een bay
      dusha ka ilaashadeen. Waxba dhuunta kama gelinoo dadka meelaha marayaa
      badnaaye way iska daba galeen, ilaa ay fursad u helayeen. Intay
      is-dhugteen baa mid yiri, “Waryaa wallaahi waa naage day!”<br />
      “War way dhalaysaa, sow uma jeeddid dhabarku siduu u gotay?” kii kalaa
      yiri.<br />
      “Dhalaysaa aa! Ilaahow muu ka soo jeedo! Aniga maxaa iga galay” haddaan
      naag helo kii kalaa yiri.<br />
      “Oo haddiiba dalool laga waayo oo ilmuhu kaa hor yimaadaan sidee baad
      yeeli.”<br />
      “Waad waalan tahay baan u malaynayaa” kii kale.<br />
      “Waad iska hadleysaa, anigaadna i caayeysaa, ma dameer baad i mooddey,
      anigu adeer sidaa uma caqli xumiye bal hadda u yara kaadi,” ku kalaa
      yiri.<br />
      Intay doodayeen oy Maryan iska daba socdeen ayaa habeenkii isa sii
      guray.<br />
      Maryan iyadiina harag waraabaa alia u ridey, siday mar dadkey ciirsiga
      mooddey uga naxdayba, awal hore isma ay lahayn cid baa adigan
      balanbalsan naf ku bidaysa, haddase markay aragtay sida loo wada liitee
      loo wada yaal oo waliba iyada loo hunguriyeynayo, bay baqday oo fiigtey.
      Aad bay u didsanayd dhegahana u taagey- sey. lyadoo meeley u socotiyo
      meeley ka socoto aqoon bay hadba meel is-taageysey oo dhaqaaq
      joogsaneysey, sidaas bayna waqtiga intiisii badnayd uga baxday.</p>
      <p>Mar alia markii la arkay inay alaabtii ku dagaallamayso baa labadiiba
      isku mar intay middiyihii ay siteen iska soo jareen midba dhan ka
      geshay, iyagoon u meel dayine ha idinka hartoo idinka aamusto, uga dan
      lahaa.<br />
      Maryantii qaylinaysay baa shib tiri middiyaha markay arag- tayba.
      lyadoon hadleyne kol hore naxdin qallashay bay ku war heshay wax
      oogadeeda ka dhex sharqamaya, “shamuux, jararac, shamuux,
      jararac”.<br />
      “Aniga ii uaayoo adigu ina gaarsii naagta” kii kalaa yiri. Wax la soo
      dhega nabnaadaba, mar uun baa laysla soo simay, kii lahaa, “Aniga ii
      daa” ayaa inta Maryan garabka garabka ugu dhuftay yiri, “Ob, naa waa
      sidee maxaad ii dardari? Mise mid nafteeda nacday baad tahay?”<br />
      Kii kalaa isna soo boodey, walowba ayan xisaabta ku jirin inuu isagu
      hadlo, yiri, “Maxaad inanta ka rabtaa? Inaadeer haye, malaha
      nabad?”<br />
      Maryan aragtay in meesha wax laga wado. Intay is-taagtay bay daymo kulul
      ku fagiijisay, mise waaba qayb ka mid ah kuwey dho- waanta ka soo
      baydadday. Way fahamtay in jar loo degeyoo meeshii iyada ahayd laga soo
      raacay. Mar alia markay isku xirtay waxa meesha ka socdiyo siday u
      garatay baa beerka loo dhaafay oy naxdin qallali gaartay.<br />
      Hareeraha ayey eegtay, mise dad sidaa ahoo ku dhowi ma jiraan. Way
      jiraan qof-qof aan sidaa u daneyneyne meelahaa iska xawaareynayey. Inay
      af labadii yeertay maagtay, misana la ahaan weydey. Waxay is-tiri bal
      hadda u yare sug. Intuba inteede, kii hore wax u daandaansadey baaye,
      “Naa maqal miyaanan kula hadlin, maxaad iigu jawaabi weydey? Mise
      afkaagu hadalka ma karo ilaa laga hadalsiiyo?”.<br />
      Hadalkii intuu lahaaba boorsaday sidatay buu qabsaday, kii kalana
      garbasaartii iyo masarkii buu aaday. Maryan baa inta boor- sadii isku
      duubtay qaylo ka kacday, “Waaw! Alla ba’ayeey! all, alia, aaa!”</p>
      <p>Middiyaha midina cududda iyo garabku iska galaan hoos- teedey ka
      gashay, tii kalena si balfis ahoo dhinac mar ah bay gacan dushiisa ugu
      gashay, kan boorsada rabay baa dhanka gacanna kaga dhuftay, kii kaloo
      garbasaarta rabayna kalxanta hoosteeda.<br />
      Maryan way dhacday wayna suuxday, qawlihiina iyagoo kol hore waxay
      rabeen hantiyey bay cagaha wax ka dayeen, isku meel lama aadine, midba
      dhan buu u cararay. Muraadka cararka laga lahaa wuxuu ahaa: yaan leydin
      wada qaban iyo dadku ha shakliyoo ha is-yiraahdeen, “Kee baa wax
      dhacay?” kolley iyagu ways heli doonaane.<br />
      Nasiib wanaag qayladii Maryan ayaa waxaa maqlay Booliis roondo ahaa oo
      meel aad ugu dhaw ka soo laabanayey, xaggood- eyba u soo socdeen, sar
      geeskeed baana kaga gudbanaa. Ay wiiq- wiiqda maqleenba orod bay isa soo
      wada qaadeen. Askartu afar bay ahaayeen, markay soo laabteenba waxay
      isha ku dhufteen qofka sii dhacaysa iyo labada qof oo inta wax dafeen
      cagaha wax ka dayey. Mid kuwa wax dafay ka mid ah baa iyagii afka soo
      saaray; hortiisa sidaaba uma eegin, maxaa yeelay, tallaabaduu qaadaba
      gadaal buu eegayey.<br />
      Askartii aragtay in meesha dembi ka dhacay. Waxba may joog- joogsadeen
      tuugadii bay hareeraha ka dhigeen, kii xaggooda soo aaday haddiiba way
      qabteen, kii kalese la waa meel uu raad dhigay.<br />
      Kay qabteen wuxuu ahaa kii boorsada waday. Inta laba dible katiinad uga
      sooceen feer iyo dharbaaxo is-dhaaf ahna u dhiibeen bay soo taxaabeen;
      goobtii bay la soo aadeen; way yimaadeen iyadoo dad dhawr ahi qof dhulka
      yaaloo dhiig ka shubmaayo kor dhooban yihiin. Kii askarta u madaxda ahaa
      baa inta dadkii kala riixay yiri, “War Cali, xaggee Telefoon inoo ku
      dhow?”<br />
      Mid dadkii meesha horay u taagnaa ka mid ah baa inta soo tannaagoodey
      yiri, “Telefoon waa la diray baan u maleynayaa, maxaa yeelay, mid baa
      hadda dhow xaggaa u sii cararay oo lahaa Telefoon baan
      raadinayaa.”<br />
      Inkasta oo meeshu magaalada dhexdeeda ahayd, haddana baabuuri ilaa iyo
      markaa ma soo marin; haddey soo maraan waa la khasbi lahaa, ruuxa
      dhaawac ah baana lagu geyn lahaa cisbitaalka.</p>
      <p>Waxba la waa qofkii la sheegayey Telefankuu aadey la lahaa. Askari
      baa cararay oo baabuur meet u dhow ka laabanayey joojiyey, “Joogso, war
      waxaad yeelaysaa, islaan xaamilo ah baa tuug hadda halkan ku toorreeyaye
      cisbitaal bayna u baahan tahaye waa inaad geysaa. Cid kaloo gacan qaban
      karta ama badbaadin karta lama hayee ina keen. Haddaadan wax u qaban
      waxaan filayaa inay naf- bixi doonta.”<br />
      Ninkii baabuurka watey oo sakhraansanaa baa inta qoslay yiri, “Yaa,
      xaamilo aa! Oo maxay iyadu u dhiganeysey! Naagahan baan ka yaabay, way
      dhiganayaan kaddibna uur kuusanoo aad mooddo duddun aboor si xun u
      dhisay bay meelaha la daalaa-dhacayaan. Aad baan ugu mahad-naqayaa
      tuugga taa dalooliyey, maxaa yee- lay, iyadaaba u baahan wax dalooliya.
      Daa ha neefsatee! Anigu Jaalle ma qaado waxaas qurunka ahe ila dhaaf
      warka. Ma waxaan u gadanayey baabuurka inaan cusbitaalka dadka ugu
      guro.”<br />
      Askarigii baa arkay inuu wax dufeysan yahay, hadal dambana uma celine
      wuu isaga yimid, intuusan meeshii soo gaarin baa baab­uur kale la soo
      helay.<br />
      Maryan awal iyadoon dhiig lahayn bay haddana intii yaraydna ka baxday,
      waxay taagneyd naf-bax.<br />
      Askartii baa is-qaybisay oo midna baabuurkii dhaawaca qaaday raacay si
      uu ula socdo meesha la dhigo, saddexdii kalana tuuggii bay waxay u
      kaxeeyeen Saldhigga. Cabbaar markii la sii socday ayaa askarigii ninkii
      baabuurka watay haddaayey baryayey wax cululubteen, intuu is-taagay buu
      asaxaabtiisii kale ku yiri, “Maqla ina sii wada mid xayawaan ah baan soo
      kaxaynayaaye.<br />
      Askartii kalaa tiri, “Oo xaggee joogaa?.”<br />
      “Waa qofkii baabuurka wataye haddaayey aan baryayey, wuu sakhraansanaa
      si xun buuna iila hadlay, marka waa inaan soo xiraa iimaanka laga qaad”,
      buu yiri intuu dib u laabtay. Wuxuu sii taab- acaba wuxuu u tagey kiiyoo
      kol hore isla meeshii inta baabuurkii geed weyn jiriddii madaxa ugu
      dhuftay matoorkiina wax ka noqday geedkii la dagaallamay, intuu hadba
      geedka feer u qariyo buu ora- nayey, “Waxaas xun baydhulka nooga
      beerayaan, allaylehe haddey iyana noolaadaan.”</p>
      <p>Askarigii is-lahaa wax xir baa qosol ka bixi waayey, markuu arkay
      sida alia u dhaandhaamay ruuxa. Dabaduu ka soo kexeeyey, baabuurkiina
      meeshiisii buu uga tagey.<br />
      Saldhiggii buu keenay oo ka qoray dembiguu lahaa, daba- deedna lagu
      tuuray. Tuuggii sidoo kale inta la weydiiyey wixii la weydiin lahaa buu
      damcay in uu wax inkiro, loogamase jimcine goomankaa inta laga garaacay
      laga hadalsiiyey. Kii kale iyo kuwii soo dirayba intuu sheegay baa lagu
      soo wada guray.<br />
      Dembigii dhacay oo dhan dhowr saacadood baa laga soo jees- tay isku
      habeyntiisii, meel-dhiggiisii iwm. Askarigii Maryan raacay baa soo
      dhacay isagoo baabuur lagu sido. Saldhiggii buu qaylo la soo galay oo
      yiri, “War waa wareey, war qofkii way dhimaneysaa haddaan dhiig la siine
      dhiig ha la dhiibo, war dhaqsada, war dhaq- sada waa ruux
      naf-baxayee.”<br />
      Kii habeenkaa shaqada u madaxda ahaa ayaa inta belo iska dhigay yiri,
      “Oo waxaan ku weydiiyey, cusbitaalka miyaan dhiig keyd ahi ool?”<br />
      Kii qaylo dhaamada ahaa oo aad u xiiqsan baa yiri, “War mayee dhiig waa
      yaale kii furaha hayey ayaa la la’yahay, gurigiisii waa laga doonay oo
      la soo waa.”<br />
      Dhowr askari baa la kexeeyey si dhiig looga soo miiro. Markey meeshii
      tageenna waxay la kulmeen iyadoo kol hore dhiig laga soo qaaday
      cusbitaalka kale lagu duray, welina ay miyir la’dahay.<br />
      Tii ugu weyneyd waxay ahayd markii Maryan cusbitaalka la keenay takhtar
      arkoo qabta, waxa ugu horreeyey kii hore u daaw- eeyey Cabdi-fakiyey
      markay is-af garteen kaddib.<br />
      Takhtarku mar alia markuu arkay inay Maryantii belaayadu ka socotey
      tahay oo weliba uur leh ayuu u maleeyey in Cabdi soo diley, haddayn
      dhimane la daaweeyana laga yaabo inay iyagana lugta la soo gasho. Wuxuu
      goostay in uu isaga muquurtoo si sahlan ay isaga naf-baxdo. Waxaase taa
      tuhmay oday da’ weynaa oo Takhtar kaal- iye ahaa, shaqadana habeenkii
      wax ku lahaa. Odaygii baa soo giirtay, dhiiggii doonay oo Maryan
      badbaadiyey.</p>
      <p>Maryan intaa hadba dhan laysula jiirayey way maqnayd oo miyirba waxaa
      ugu dambeeyey markii middiyuhu ku dhacayeen. Odaygii takhtarka tuhmay,
      Booliiskii buu hoos uga sheegay oo yiri, “Askareey i dhegeysta, idinku
      sow lama aydaan socon qofkan la soo dilay?” “Haa takhtar,” Askarigii baa
      yiri. Haddaba, waxaan kuu sheegayaa in nirikan takhtarka ahi uusan
      dooneyn in qoftani nool- aato, anigu garan maayo meel wax ka socdaan.”
      odaygii takhtarka ahaa baa yiri.<br />
      Askarigii baa shakiyey, hadalkii loo sheegeyna qaatay, wuxuuna ku soo
      qoray (Oobbiga) buugga wixii dhaca lagu qoree Saldhigga yaal.<br />
      Arrintii waxay ku dantey iyadoo Maryan la badbaadiyey, tuugtii oo dhan
      la soo wada qabtay, takhtarkii oo fallaari ku mudan tahay iyo kiiskii oo
      meel laga bilaabiyo ama loo raaco leh.<br />
      Degmadii wax ka dhaceen habeenkaas hawsha nabadgelyada waxaa madax u
      ahaa nin Gaashaanle ah, aqoon ku filanna lahaa aadna caddaaladda iyo
      nabadgelyada u jeclaa. Ma uu ahayn qof qaata musuqa iyo waxyaalaha lays
      daba mariyo. Sida badan ninka madaxda u ah hawlahaas oo kale, dhawr
      saacadood markuu joog- aba waxaa loo soo tebiyaa wixii dhacay oo
      dhan.<br />
      Goor saacaddu waqti dambe joogto, waagiina aan wax sidaa u weyni ka
      harin ayaa loo keenay wixii dhacay, wuxuu dhegeystaba, mar uun baa la
      soo gaaray arrintii Maryan. Markuu maqlay naag uur leh baa middi la
      gelgeliyey buu aad u xanaaqay, wuxuuna qaadan waayey sida sharciga loogu
      tumanayey, aadaminnimadana loogu xad-gudbayey. Siduu u fadhiyey intuu
      iska beddelay oo wejiga kaduuday buu yiri, “Waxaad iigu yeertaan
      dhammaan in alia intii ka goob joogga ahayd iyo kuwii ka ag-dhawaaba,
      degdeg baan u doonayaa.”<br />
      Waa loo wada yeeray, hortiiseyna soo wada dhoobteen. Mar- kaas ayuu mar
      labaad ku amray inay ka war baxshaan sidii wax u dhaceen iyo sidey u
      maleynayeen sababaha keenay in qof uur leh la toorreeyo, markaa uu
      amarka bixinayo waxaabad mooddey inuu xanaaq iyo ciil la gariirayey.</p>
      <p>Hadalkii iyo warbixintii baa sidey ahayde horeyba loogu sheegay mar
      labaad loogu celiyey. Markey dhammeeysteen baa askarigii cusbitaalka
      tegey soo booday oo isna sheegay sidii dhanka cusbitaalka wax uga
      dhaceenetakhtarku isugu dayey inaan qoftaan ladaaweyn, hadalkiisuna
      wuxuu ahaa, “Taliye, waxaa kaloo jirta ama dhacdayba in markaan qoftaan
      iyada ah cusbitaalka gey- ney aannu goobtaa ugu tagnay nin takhtar ah
      iyo dhowr qofoo kale oo iyagu kalkaaliyeyaal ah. Waxaa dhacday in ninkii
      takhtarka ahaa mar alia markuu arkay qoftaa iyada ah uu naxay,
      dabadeedna uu ku dadaalay inayan waxba daawo ah helin si ay u dhimato.
      Anigu mar dambaan fahmi doonaaye, waxaa haddiiba arrintaa fahmay nin
      oday ahoo KaaliyeTakhtarahaa meeshanaka shaqaynayey. Waxaa hubaal ah in
      hadduusan meesha joogeen ay qoftaani naf-bixi lahayd. Nasiib wanaag
      ninkaa odayga ah ayaa u guntaday oo qoftaa badbaadiyey; xataa wuxuu
      gaarey in uu mar dhiig la waayey, uga doono cusbitaallada kale,
      cusbitaalkaas dhiig waa yiil, ha yeeshee, waxaa la waayey qolka dhiigga
      furihiisa wax haya, lagana yaabee in takhtarku hayo ama cid ku
      ogaa.<br />
      Si kastaba arrintu ha ahaatee, odaygiina waa joogaa isagoo weliba diyaar
      u ah in uu warramo, warbixintiina .waa intaa.”<br />
      Gaashaanlihii baa inta miis hor yiil dharbaaxay yiri, “Haa, maad noo
      sheegtaan ood na tiraahdaan waa qof la asisiinaareeyey. Maxaad kaga
      daali wallee intaan daba galaan ka soo dhalaali doonaaye.”<br />
      Xusuus-qor uu lahaaye hor yiil buu la koray oo kiisku siduu ahaa ama u
      dhacay iyo siduu ula muuqdeyba si kooban inta ugu qortay wuxuu u yeertay
      dhowr askariyoo uu daacadnimo, hawlkar- nimo, hufnaan iyo dadnimo ku
      yiqiin. Askartii kaloo dhan buu iska kala diray iyagii mooyaane.
      Arrintii buu uga sheekeeyey markuu u tifaftirayna guubaabo ahaan wuxuu u
      yiri, “Waan ogsoonahay in aydinaan wax ka faa’iideyn hawl-galka cuius,
      ha yeeshee, haddana aad ka faa’iideysaan. Waad faa’iideysaan oo haddaad
      ama had- daynu sida wax u jiraan, una dhaceen uga soo dhalaallo wax weyn
      oo aynaan cidna uga abaal sheeganeyn baynu nafteenna u qabsan- nay,
      sababtoo ah nafteennu waa dadkeenna, dalkeennuna waa nafteenna.</p>
      <p>“Iska illaawa, waxaan hubaa inaad illaawsan tihiin, kana kort- een
      inaad ku niyad jabtaan kuwa musuqa sameynaya meelahaan agaheenna ahna
      dembiyada la meermeeraya iyagoo weliba awood iyo itaal u heystee, taa
      daraaddeed uga faa’iideysanaya.<br />
      “Innaga waajib baa ina saaran waana inaynu intii itaalkeen ah gudannaa,
      waxba ma leh haddii marmar laynaga xoog batoo xaqaynu dooneyno inaan ku
      shaqayno la ina ka fara maroojiyo.<br />
      “Hadda iyo dan waxaanu daba geleynaa kiiskan isaga ah, waana inaan siduu
      yahay oo dhabtaah ugasoodhalaallaa. Hadalka intaanan xirin, horta yaan
      raalli ka ahayn inuu ka qayb galo?” Kulligood baa isku mar waxay
      yiraahdeen, “Raalli baan ka nahaye ina mari.”<br />
      “Waad mahadsan tihiine aroor hore soo diyaar garooba”, taasoo aynu si
      toos ah u hawl geli doonno. Subaxii baynu isla socodsiin doonnaa hawlaha
      aynu kala leennahay, anigana iga war suga,” Gaashaanlihii baa inta
      hadalkaa yiri wuxuu u amba baxay cusbitaalkii naagta dhaawaca ahi tiil.
      Baabuur buu wataye intuu askarigii horey ula socday arrinta laga soo
      sheegay xagga cusbi- taalka kaxaystay bay isa sii daayeen. Cusbitaalkii
      bay tageen, taasoo ay si sahlan ula kulmeen odaygii isaga ahaaye shaqada
      wacan qabtay.<br />
      Gaashaanlihii baa u yeeray, “Adeer haye?”<br />
      “Nabad adeer, annagu halkan baannu iska joognaa waannuna iska shaqo
      badannahaye,” odaygii oo gartay in dan la leeyahay baa hadalkaa
      yiri.<br />
      Gaashaanluhu kaakigii wuu ka soo tegey, si aan looga didin, walowba
      odaygu gartay inuu askari ahaa waxna uu baarayo. “Adeer waxaan ku
      weydiiyey, sow adiga ma ahayn ninkii qofta dhaawaca ahee la sheegayo
      badbaadiyey?” Gaashaanlihii baa yiri.<br />
      “Wax isku dayey Eebbana igu garab qabay, taasise ma aha mid aan cidna
      abaal kaga doonayoo waa waajib i saaran inaan gutana lama huraan tahay,”
      odaygii baa yiri.</p>
      <p>Gaashaanlihii oo u guuxsan sida xilkasnimada ahee odaygu u hadlayo
      baa qosol ilka caddeeyey madaxana ruxay oo yiri, “Adeer, anigu waxaan
      ahay Gaashaanle Booliis ah, waxba kaa qarin maayee, waxaanna doonayaa
      inaan daba galoo baaro qoftan aad badbaadisey sababtii lagu diley. Marka
      waxaan kaa codsanayaa inaad ii sheegtid takhtarka caawa shaqada kula leh
      magaciisa, tan kaloon sida rasmiga ah kaaga codsanayaa waa inaad qoftaa
      iyada ah aad ilaalisid oodan cid kale inay daaweyso u oggolaan, maxaa
      yeelay, sidii ii dhadhantay waa qof la doonayo in la khaarijiyee ka
      digtoonow, miyaaney kula ahayn? Haddeybase kugu adag tahay taasi ii
      sheeg cusbitaal kalaynu geyneynaaye.”<br />
      “Adeer waxaad yeeleysaa waa in qoftaan cusbitaal kale la geeyo, sababtoo
      ah lama huraan bay noqonaysaa taasi. Marba haddii takhtarkii inuu
      daaweeyo ay ahayd uu lugta jiidayo, aad bay isaga ugu sahlan tahay inuu
      si sahlan uga takhaluso, waad i garatay baan u maleynayaa?” Odaygii baa
      inta magacii la weydiiyey oo warqad ku qoran Gaashaanlihii siiyey
      hadalkaa ku jawaabey.<br />
      Gaashaanlihii oo si fiican ugu guuxsan waanada odayga, baa askarigii la
      socdey iyo Maryan oon la oran karin waa miyir qabtaa baabuurkiisii ku
      ritay, wuxuuna la aaday cusbitaal kale. Wuxuu sii socdaba cusbitaalkuu u
      socday buu irridda ka soo galay oo Mary- anna faraha ka saaray
      takhaatiirtii waardiyaha lahayd si fiicanna ugu ballamiyey.<br />
      Kaaliyihii oo uu horey u sii qaatay buu haddana rugtiisii shaqo ku soo
      celiyey. Sii qaadashadiisa wuxuu uga dan lahaa ha idinla meel geeyo oo
      waa intaas oo jidka intaad sii socotaan la qabtaaye wax ha u sii qabto,
      haddeyba taasi dhacdo.<br />
      Intuba inta lehe waagii baa beryey, qorraxdiiyey fag soo dheh!
      Gaashaanlihii oo soo meel dhigtay qoftuu rabey, baa Saldhiggii dib ugu
      soo laabtay, wixii hawlo ahaaye kale ayuu kala diray; shaqada isagu
      waaba ka baxayey, markaas haddana wuxuu u deystey in uunan nasane
      isagiyo asxaabtuu xushay ay daba galaan sababta qoftaa loo maagay.<br />
      Qoladii shaqada Saldhigga kala wareegtay ayuu aad ugu balla­miyey qolyaha
      u xiran qoftay dileen. Si aan wax laysu daba marinna wuu ka sii
      afeeftay. Isagoo kooxdiisii hor kacaya ayuu cusbitaalkii</p>
      <p>“Waad mahadsan tihiin, sidaad u tirina anoo mar walba adin aaminsan
      walaalahay inaad tihiin aamminsan, diyaar baan u ahay inaan idiin
      warramo, wax alia wixii aan wax ka ogahay ood i weydiis- aanna idiinka
      jawaabo,” Maryan baa tiri.<br />
      Gaashaanlihii oo is leh aad warsateen sheekada baa mid ka mid
      asaxaabtiisii ka mid ahi yiri, “Taliye, armay ku roon tahay inaan u yare
      kaadinno, sababtoo ah qoftani waa dhaawac in horta la bax- naaniyo u
      baahan, iyo weliba iyadoo uur lahoo laga yaabo inay inta waxyaalo cuius
      xusuusato dabadeed wax gaaraan. Anigu sidaas bay ila tahay, haddaad igu
      raacsan tihiin.”<br />
      hore aaday, siday u sii socdeenna waxay soo taxaabeen takhtarkii la
      tuhunsanaa. Isagoon laga hadlin ayaagudaha ladhigay. Marlabaad baa
      haddana laysasii daayey oo waxba lama sii daahinoo baabuur baa la
      wataaye waxaa laysa sii taagey cusbitaalkii Maryan tiil.<br />
      VIII<br />
      Waxaa laysa soo kor dhoobay Maryan ood mooddo inay ladan tahay. Dhaawac
      sidii la filayey ka yar bay qabtey, markaa intayare cabsidii ka ba’day
      bay iska nasaneysey, daawo iyo dhiigba waxay u baahnayd oo dhan wey
      heshay, waxay la kulantay takhaatiir si walba u fiican oo kii horee baas
      dhaanta, ama ka roon.<br />
      Gaashaanlihii oo Maryan dul taagan baa yiri, “Naa bal iska
      warran?”<br />
      “Aad baan u ladanahay. Waad mahadsan tihiin. Weligay isma lahayn marna
      xalay baad noolaanaysaa. Qofkii calaf u laaban yahay waa iska
      noolaanayaa,” Maryan oofaashad badan sinasariirdhabar dhabar ugu
      sateecsan baa hadalkaa tiri.<br />
      “Waxaan ku weydiinayaa, kuuna sheegayaa, annagu sidaad u arkaysidba
      niman askarah baannu nahay, waxaannunadooneynaa inaan daba gallo
      sababtii laguu maagay, marka adoon waxba naga qabin waa inaad sidii wax
      laguu weydiiyo uga jawaabtid. Marna inaan cadowgaa nahay ha u qaadan.
      Annagu walaalahaa dhab ah baannu nahay, kuwii xalay ku caymiyey haddana
      weli danahaaga daba joogee waa inaadan waxba cabsi is-gelin,”
      Gaashaanlihii baa yiri.</p>
      <p>La wad oo la wad, waxayna dhaafi weydey, “Baahi baa ii gey- saye
      miyaan maagi lahaa haddaanan baahneyn.”<br />
      Gaashaanlihii markuu inta taa dhammeystay welina ay xabsiga ugu wada
      jiraan buu u yeertay takhtarkii, si kastaba wax baa loo weydiiyey lagana
      waa wax war ah.<br />
      Takhtarkii intuu is-khaafshey buu iska dhigay qof yaabbanoo waxa lagu
      haysto aan sinaba u garaneyn, inkasta oo uu yaretuhmey Maryanta dhaawaca
      ah iyo shaqooyinkeedii.<br />
      Gaashaanlihii baa inta aad ugu riyaaqay taladaa oo madaxa u lulay yiri,
      “lyadoon loogu noqoneyn, waynu yeeleynaa, midda kale waa inaynu
      ilaashannaa qoftan si aan wax loo gaarsiin ama looba khaarijin ka hor
      intaynaan war bogan.”<br />
      Mid kaloo isna asxaabta ka mid ah baa inta qosol yare kajan ku jiro
      qoslay wuxuu yiri, “Horta mar waa guul aanan fiiayn, midda kale, waa iga
      talo: Midda guusha ahi waa, xifaalaba ha iga ahaatee, markii iigu
      horreysayee aan la kulmo askar intay wax qaadaa-dhigto taladu siday ku
      hagaagsan tahay kala qaadaneysa iyadoo layska indha-tirayo amarradii iyo
      is-maqiiqii laysku ogaa. Tan iyanatalada ahi waa inaan ogaanno inaan
      dalkeennu gaarin heerka inta qof cusbitaal yaal loogu yimaado lagu
      khaarijiyo, waxaan filayaa taa filimada uun baynu ku aragnaaye weli
      dalkeenna kama maqal, arag iska daaye. Marka innaagoon waxba
      is-mashquulin waa inaynaan waqtiga iska qaadine intaynu iska shaqo tagno
      aan kor uun kala soconno ilaa ay ka biskoonayso. Teeda kale dadkii wax
      soo diley, takhtarka la tuhunsan yahay kacaynu ka sii shaqaynee.”<br />
      Gaashaanlihii baa misana mar kale u guuxay hadalladaa, walowba uu
      dhibsaday tan xifaalaha ah, waxaa laysku raacay in dib loogu laabto
      Saldhiggii si loo sii baaro kuwii wax diley.<br />
      Wax la qaadaa-dhigo oo marba mid inta meel gooni ah lala galo la
      xog-wareystaba mar dambe oo laga soo wada hor ka laabtay baa laysku wada
      daray hadalladoodii, iskuna soo wada duuboo waxay isugu wada biyo
      shubteen in baahiyi u geysay, waxay ku noolaay- eenna ay sidaa iyo si ka
      sii daran ahayd.</p>
      <p>Gaashaanlihii inta qortay waxay ku hadleen, si hadhow haddii wax
      is-khilaafsani dhacaan uu uga miirto runta, buu xabsigooda u wada
      dhaafay.<br />
      Dhawr beri baan laysla hadal, waxaana la baxnaaniyey Maryan oo takhtar
      fiican oy mahadisay cusbitaalkii dambe ka heshey. Waxay heshay baan iyo
      baxnaano.<br />
      Gaashaanlaha iyo Ciidammadiisu si fiican bay uga warqabeen Maryan.
      Cunteyba u qoreen kaddib markey ogaadeen inayan cid u timaaddaba jirin,
      takhaatiirtu sidoo kale.<br />
      Gacantay heshay waa mid ayan sinaba u sugeyn. Barwaaqoy kow, baraarow
      laba.<br />
      Galabtii dambe ayaa Gaashaanlihii loo sheegay inuu hadduu doono wareysan
      karo, hadduu doonana laba bixi karo. Takhaatiirtu waxay u qabeen inay
      wax isu yihiin, walowba lala socodsiiyey arrinteeda qaar.<br />
      Isla galabtii baa inta Saldhiggii la keenay laga qoray waxay war haysaye
      ku saabsanaa dilisteeda, kama ay sheekeyn sidey reerku u soo cayrsheen,
      waxay ka sheekeysey oo keliya sidii tuugadu u heshey una dhici maagtay,
      middiyuhu sidey ugu dhaceen iyo wixii la xiriirey.<br />
      Gaashaanlihii baa inta mar uun mid ag taagnaa u il-jabiyey yiri, “War
      bal adigu shaah iyo wax la kaalay.” Qolka markaa waxaa ku jirey isaga
      iyo Maryan, markaas ayuu weydiiyey, “Adigu Maryan sow ma aadan ahayn?
      Waxaan ku weydiinayaa takhtar miyaa jira aad godob kala qabtaan ood
      is-neceb tihiin?”<br />
      “Ma anigu? Garanmaayo. Alla mid baa jira mardembi iga galay, ha yeeshee,
      taasi waa qiso dheer oo u baahan waqti iyo fadhi badan.” Maryan baa
      tiri.<br />
      “Aa! Gartaye iska daa,” Gaashaanlihii baa yiri. Waxaa soo galay kii
      shaaha doonay oo inta soo waayey fara maran. Mar alia markuu soo galayba
      dib baa haddana loo celiyey, ’’Maxaad naga soo doon- eysaa mar haddaanad
      shaah wadin?” Gaashaanilihii baa ku canaantay.</p>
      <p>Gaashaanlihii markuu dib u celiyey ninkii kale buu su’aalihii sii
      watay, “Waxaan kaloo ku weydiinayaa, miyeynan suuragal ahayn inaad
      haddaba inoo dhammeysid sheekadaa dheere aad heysid si adigana wax kuugu
      qabsamaan illeen waad aragtayoo waaba dan- taade. Mise anigaad iga
      cabsaneysaa?”<br />
      “Alleylehe mayee kaa cabsan maayo, kolley iyo kolley waan ka sheekeyn
      doonaa sheekadaa iyada ahe maad mar kale inoo ka dhigtid,” Maryan baa
      tiri.<br />
      Gaashaanlihii baa inta u garaabay Maryan yiri, “Si baad u il xun tahaye
      waa sidee? Ma xanuun baa ku haya?”<br />
      “Xanuun baa inta i haya, waxaan ka baqayaa inaan meeshaba ku dhalo.
      Inkastoonan horey u dhali jirin, haddana waan baqayaa oo si baa caloosha
      la ii rogayaaye. Ma wax baad ka qabtaa haddaad cusbitaal i geysid?”
      Maryan baa codsatay.<br />
      Gaashaanlihii baa baabuurkiisii degdeg ulasoo cararay, wuu la sii
      boodey, haddiiba cusbitaal buu geeyey. Waa loo fiirshey, waxaana la
      caddeeyey inayan hadda iyo beryahanba dhalayn. Dib buu u soo laabo
      maagay cabbaar markuu soo socanayey wuxuu is-yiri: Maxaad Saldhigga kala
      doonaysaa maad melay jiifsato gey­sid? Intuu la sii cararay buu gabar
      walaashii ahooxaasah gurigeeda geeyey. Aad buu ugu ballamiyey iyo in si
      fiican loo xannaaneeyo. Walaashii intuu faqiyey buu ku amray inayan
      waxba weydiin ay dhibsato ama lays oran karo way dhibsan kartaa, gaar
      ahaan xagga uurkeeda. Gaashaanluhu wuu iska gartay in uurkaasi wacal
      ahaa, waana ka mid arrimaha uu doonayo inuu salkooda soo taabto had- dii
      waqtigu ku simo.<br />
      Maryan waxay aad u mahadisay marti-gelintay ka heshay guri- gii la
      geeyey, intay nasatay oo cunto iyoxannaanosuubban heshay bay iskaba
      jeclaysatay halkaa.<br />
      Subaxdii dambe baa Maryan inta la soo kaxeeyey waxaa la keenay
      Saldhiggii oo inta takhtarkii isku meel la soo wada fariisiyey la
      weydiiyey oo keliya inay taqaan, markaasey tiri, “Waa aqaan.”</p>
      <p>Tuugtii baa iyana mid mid loo hor keenay oo la weydiiyey inay taqaan
      markaasey sheegtay sidey ula kulantay iyo waxay yeeleen. lyaga,
      takhtarka iyo tuugta midna waxba lama weydiine mid walba markii we<br />
      jigiisa Maryan la tusay oy ku caddayso baa dib loogu celinayey qolkii
      laga soo saaray.<br />
      Kiiskii oo isa sii qorayaa ayaa habeenkii dambe waxaa geer- iyooday mid
      tuugtii ka mid ah. Cid inta gacan u geysatay markaa waxyeelleysay ma ay
      jirin, ha yeeshee, silic iyo saxariir uu horay u qabey iyo tan hadda ugu
      sii darsantay baa caleentiisii riddey.<br />
      Subixii baa lala kala cararay, markii la baarayna waa la soo duugey.
      Duugta markii laga soo noqday ayaa leys weydiiyey ama laysla gartay in
      dacwadda la qaado, dabadeedna dhan uun arrinta loo rido.<br />
      Gaashaanlihii baa isku qoray inuu galo arrintaa ilaa Maxka- maddana uu u
      raaco isagoo Maryan u doodaya, in uu baaranaaad u doonayey Maryan iyo
      danaheeda. Wixii jirey wararoo dhan buu inta isku dubba ritey oo
      feylkiisii ku qaatay wuxuu la aaday Avvocato (Qareen) uu isagu inta
      lacag siiyey rabo inuu la galo arrinta.<br />
      Gaashaanuhu yare wax soo xanxansey, ha yeeshee, war buuxa weli ma hayo.
      Qareenkii baa dalbaday inuu arrinta sal iyo baarba u ogaado si uu u
      fahmo waxa meesha jira iyo dabka shidanba.<br />
      Maryan Qareenkii bay u warrantay, markaas ayuu Gaashaanli­hii weydiistey
      inuu soo xiro Cabdigii isagu waxaan oo dhan u sabab ahaaye dambiilaha
      koowaad ahaa, si hadhow isaga iyo takhtarkaba dembiga ay leeyihiin loogu
      qaado. Gaashaanlihii waxba ma daah- ine tilmaantii Maryan intuu qaatay
      buu Cabdi in la soo xiro amar ku bixiyey.<br />
      Cabdi oo shaqadiisii jooga ayaa laba askari inta u timid ku yiraahdeen
      “Jaalle, waxaa lagaa doonayaa Saldhigga Booliiska ee ina mari.”<br />
      Cabdi waxna fahan, si uu yeelana wuu garan waayey. Aad buu u naxay. Meel
      uu wax ka yiraahdo ama wax ka qabtana wuu heli waayey. Arag inay ka
      gamboon tahay, meel uu qabadsiiyana ka taggan tahay. Wuu iska soo raacay
      sidii awr hayin ahoo hoggaan lagu wado.<br />
      Sidii loo soo wadey baa inta hadallo laga qoray meel la fari- isiyey.
      Intiiba waxaa loo cid diray Maryan. Waa la keenay, mar alia markey i
      rridda ka soo gashay oy indhaha ka qaadday bay naxdin iyo ciil qallali
      gaartay, sidoo kale waxaa isna dhulku la wareegay Cabdi oo qaadan la’aa
      Maryanoo weli meelaha tuxtuxaashineysa.<br />
      Gaashaanlihii iyo Qareenkiiba way fadhiyeen, waana loo jeedey qaraxa
      dhacay iyo sida laysku gartaye loo kala naxay. Cabdi baa hadalkii loo
      diidey, Maryanna waxaa la wediiyey inay Cabdi garanayso iyo in kale,
      markaas ayey ku caddeysay inuu ahaa ninka inta uurka u buuxshey sidaa u
      galaye cidlada tuugtu ka ugaarsatay dhigay. Dib ayaa la isaga celiyey
      isla maalintiina waxaa la goostay in Maxkamad dacwaddaa la geeyo.<br />
      Qareenka iyo Gaashaanluhuba waa diyaar, dacwaddii oo madaxyo badan leh
      baa lagu soo shubay Maxkamad. Dhextaashu waa Maryan, dhan waxay ka
      cuskanayd tuugta, dhanka kalena Cabdi iyo takhtarka, labadoodu isma oga
      oo mid walba margooni ah baa inta baabuur lagu sii qaaday meel la
      fariisiyey, tuugtii sidoo kale. Maxkamadda iyada horaa loogu sii sheegay
      arrinta oo diyaar bay u ahayd.<br />
      Mar uun baa Cabdi iyo Takhtarkii iska il-bidhaansadeen Max- kamaddii
      dhexdeedii. Aad bay u qoomamayeen, walowba ayan is-maqal, diliddayan
      Maryan dilin maalintay awoodda u lahaayeene ay cusbitaalka u tiil.<br />
      lyadoo Maxkamaddii dib loo dhigay ilaa iyo waqti aan la aqoon wixii la
      xukumi kareyna la xukumay, kuwa sugayaana Cabdi iyo Takhtarka ahaayeen
      baa laga soo wada dareeray.<br />
      Dadkii soo shubmayey waxay aad ugu ciil qabeen Cabdi iyo Takhtarka oy u
      wada arkayeen inay dambiilayaal wax kale iskaba daayoo toogasho
      istaahila ahaayeen.<br />
      Su’aal baase meesha tiil ah Gaashaanlaha iyo Qareenkuba waxa ayan isu
      aqoon Garyaqaanka iyo Cabdi; iyagu way is-maqiiqayeen waase laysku
      maqiiqi doonaa haddayan dib u gurane shadaaftooda qaadan.<br />
      Cabdi markii horee Maxkamadda la keenay waa gariirayey, ha yeeshee,
      markuu arkay in Garsooruhu yahay nin uu isku hubo ayuu hoos ka farxay
      qayladuu lahaa sameena isaguu u deystey, maad- aama aan iyaga waxba u
      kala soocneyn.<br />
      Maryan ilaa iyo hadda waxaa haya Gaashaanlihii oo isagu haynteeda aan
      waxba ilaa iyo hadda dan gaar ah ka lahayn ee aadaminnimo waddo.<br />
      Gaashaanlihii iyo Qareenkii may seexane waxay daba galeen iskuna soo
      dubba rideen dacwad meel mar ahoo si walba ugu cad nimanka.<br />
      Waxaa kaloo jirtey in ayan dambiilayaashu xirrayne dibedda iyo
      shaqadooda joogaan, taasoo loo yeeri doono marka loo baahdo.<br />
      Arrimihii baa isa sii dhex mirtay oo Gaashaanlaha iyo Qareenka nagnag
      lahaa waaba loo debberayey. Armayba iyaga ku rogmataa.<br />
      lyagoo maalintii dambe iska dhigaya rag ay u meel mari doonto bay
      weydiisteen in dacwaddii la isugu yimaado, waa la yeelay, ha yeeshee,
      Garyaqaankii Garyaqaan kaloo uu ku kalsoonaa buu arrintii gal yari, si
      aan isaga loo tuhmin, wuxuuna noqday dhegeyste.<br />
      Subixii dambaa iyadoo la isu wada mici lisanayo Maxkamaddii la furay.
      Qoladii dacwadda wadatay baa la weydiistey inay soo gudbiyaan
      warbixintooda iyo dooddey wateene ugu dambeysey.<br />
      Qareenkii baa is-taagay wuxuu qaadaa-dhigay sida dadkani dambiilayaal u
      ahaayeen. Wuxuu keenay meel alia meeshay raad iyo cirib dhigeen iyo
      sidey u waxyeelleeyeen miskiintaas.<br />
      Wax kale iska daayoo wuxuu soo helay goobtana keenay waraaqihii dacwadda
      loogu qoray iyo diiwaankii lagu qoray, maal- intay qallayde cusbitaalka
      inta la dhigo markii hore loogu talo galay haddana isla markiiba laga
      saaray. Markuu waxaas oo dhan qaadaa-dhigayey ayaa dambiilayaashii
      indhuhu soo baxeen oy quusba gaareen.</p>
      <p>Qareenkii oo dhidadka ka baxaya aad mooddo biyo in lagu shubay aadna
      u daallaan baa ku soo gunaanaday, “Marka iyadoo arrintu sidaa u
      caddahay, horayna ay u caddayd, inkastood dib u dhigteen dacwad aan
      waxba u muuqan in dib loo dhigo, waxay ila tahay oon ku talin lahaa in
      hadda dhaqso loogu dhawaaqo dembi- gay galabsadeen xabsigana loo taxaabo
      iyagoo dil loo cuskanayo.”<br />
      Garyaqaankii iyo Kaaliyayaashii iibsanaa ayaa inta si kakan ku jiro u
      qoslay wuxuu yiri: “Haye, idinku maxaad ka leedihiin dac­wadda la idiin
      haysto?”<br />
      Cabdi baa is-taagay oo yiri, “Waxaan ka leennahay, ninkaan Qareenka isku
      sheegaya wuu iska buuqaye wax war ah oo uu hayaa ma jiro. Been buu rabaa
      inuu gado, waxaanan filayaa inuu ama jirran yahay ama madaxa looga jiro
      ama uu inta lacag qaatay iyada qaylo been ah ku bisleysanayo. Taasi
      waaba garti hadduu irsiq raadis yahay.<br />
      “Midda uu leeyahay waqtigaas bay cusbitaal wax geeyeen, anigu maba
      joogine waxaan jiray markaa uu magacaabayo Itaaliya. Maragna waan
      haystaa. Midda kalee Takhtarkan inaan dibedda isku aragno maahee weligey
      shaqo ama dano kale oo gaar ah isuguma aannu imaan”<br />
      “Marka anoo hadalkii badiyey wax caddeyna uga dan lahaa waxaan
      Maxkamadda sharafta leh ka codsanayaa inay u fiiro lahaato waxaas oo
      kale iyo dambiyada laysu sameynayo.”<br />
      Takhtarkii baa istaagay oo maagay inuu hadlo markaasaa Garyaqaankii
      diidey inuu hadlo oo inta fariisiyey yiri, “Takhtar bal horta adigu
      fariiso, waxaan u malaynayaa in hadalkaagaba laga kaaftoomee.
      Markhaatiyadiina ha is-taageen.”<br />
      Dhowr nin iyo dhawr naagood baa is-taagay iyagoon had- leynna intay
      gegida wada rigteen gacmaha kuraastii ka horreysay wada saareen.<br />
      “Haa, gartay, intaa oo dhammi ma wada marag baa? Haddaba, waxaan idin
      weydiinayaa, maxaad ka og tihiin ood ka sheegi karey- saan dacwaddii
      meeshan ka dhaceysay? Mid mid u hadla, hadal- kana kala hela,”
      Garyaqaankii baa yiri.</p>
      <p>Dhammaan waxay isku wada raaceen in waxa Qareenku sheeg- ayaa been
      yihiin oo Cabdi waddankaba ka maqnaa marka uu Qar­eenku leeyahay dembi
      buu naagtaa galay. “Takhtarkana iskaba daaba cusbitaalkuu leeyahay wuu
      ka shaqeeyaa oo wax buu ku khayaameeyeyna kama shaqeeyo.”<br />
      Dadweynihii goobta fadhiyeye dacwadda dhegeysanayey ayaa hunnu-hunnu
      bilaabay markay arkeen in xaaladii si kale isu qorayso.<br />
      Shahaado-suuryadii markay beentoodii bogteen ayaa Garyaqaan-ku-sheeggii
      inta gambaleel garaacay wuxuu u kaank- aansaday inuu Maxkamadda
      go’aansho. Qareenkii oo mar horaba fahmay sida wax u socdaan ayaa inuu
      hadlo codsaday waase loo diiday oo lagu yiri, “Waad soo qoranaysaa
      haddaad hadal ka qabtid, haddana waxaan sugnaba waa gunaanadkii hawshaan
      saaka gal- laye Maxkamaddan ka socotey. Garyaqaan ku soo dhawaaw
      go’aaminta.”<br />
      Garyaqaankii baa hadalka la wareegay, Kaaliyayaashiisii mid ka mid
      ahaaye ku soo dhaweeyey, “Waa siday tahay loona gud- doonshaye, waxaan
      caddaynayaa in kaddib markii si cad loogu waayey Jaallayaasha dacwadda
      loo haystay ay u madax bannaan yihiin meeshay doonaan inay maraan,
      maanta saacaddaan laga bilaabana aan dembi loo haysan karO dacwaddaanna
      ku saabsani jiri karin.<br />
      “Dhanka kale ee isagu dacwadda soo oogey wuxuu ku xuku- man yahay ganaax
      dhan siddeed kun oo Shilin (8.000), maadaama uu dad sharaf leh oon dembi
      lahayn uu dembi u sameeyey. Maxka- maddiina halkaas ayey ku xiran
      tahay.”<br />
      Wax baa dhacay wax la sheeganawaa lagaran kari la’aa. Si wax u jiraan
      ayaa dadweynihii garan waayey. Qareenka iyo Gaashaan- luhu garte.<br />
      Maryan oo meesha fadhidey wayba suuxday. Markii la dareemay dadkii oo
      yaabbanina in cabbaar ah irriddii ku xireen baa mar damboo weli ay
      suuxsan tahay cusbitaalka loola sii cararay.<br />
      Cusbitaalkii baa muddo lagu hayey, waxaana caddaatey in ilmihii
      dhinteen, isagoo mayd ah baana laga soo baxshay.</p>
      <p>Maryan mar alia markay ogaatay in ilmihii wacalka ahaa dhint- een,
      iyadiina ay bad-qabto bay farxad iyo raynrayn ka bixi weyday. Awel
      walaac dheeraad ah baa waxaa ku hayey ilmahaas, sababtoo ah meel ay
      geyso iyo waxay yeesheysan garanayn.<br />
      Maryan baa waxaa laga soo taagay sheekiyo hadaaq nololeed. Galabtii
      dambe baa cusbitaalkii waxaa ku soo booqday Gaashaanli- hii oo cuntiyo
      dhar u sida.<br />
      Wuxuu u yimid Maryan oo aad u faraxsan. Sariirtay tiil bay ku dul
      fadhiday, dad kaleyna lasheekeysaneysey. Markaa intaniyaddii u degtey,
      cuntadii u furantay bay dhogor dhacsatay. Aad bay isu beddeshay, lamana
      malayn karayn is-dhalan-rogga dhawrkii beri ku dhacay.<br />
      Gaasnaanlihii intuu kaxeeyey buu geeyey beertacusbitaalkasi ay u yare
      socsocoto iyagoo sidii laba alia dhawre is-qaba is-garab socdee aad u
      tillaabo gaabineysa ayaa qorraxdii god gashay. Waxaa aad loo fiirsanayey
      dabeecadda markaa muuqataye qor- raxda dhacaysaa u sabab ahayd.’<br />
      Gaashaanlaha sinaba niyaddiisa markaa uguma jirto guur iyo gaabsi
      madnaba, Maryanna waxa keliya ee uu u hayaa waa aad- aminnimo iyo way
      cid la’dahaye gacan qabo ilaa ay si kale wax u qabsanayso; wuxuu aad ugu
      fekeraa aad shaqo la doontid.<br />
      Maryan iyadu meel dhanaan bay taagneyd oo inkastoo ayan hubin, haddana
      waxay is-lahayd ninku rajuu kaa qabaa, waaba lays moogaa. Mar dambe baa
      waxaa la fariistay kursi dhagax ka samay- sane beerta dhex qotomey.
      Sheekada u socotey sidaa uma sii rid- neyn, kamana baxsanayn cuntaday
      meesha ka cunto iyo siday isu beddeshay.<br />
      Mar dambe ayaa Maryan tiri, “Horta maad ii sheegtia maga- caaga oo dhan
      illeen waa tanoo qoftaad abuurtay baan ahaye?”<br />
      “Kuu sheegaye waxaa la i yiraahdaa D.C.K., waxaanan kaa codsanayaa inaad
      magacayga sidaa u qaadatid oodan su’aal kale iga weydiin?”,
      Gaashaanlihii baa yiri.<br />
      “Horta iyadoo aad qiimo iyo qaayo yar waad mabadsan tahay, taa waxaan u
      leeyahay waxaad ii qabatay baa waxaan gudi karo ahayn in aan intaa yaree
      micnaha lahayn iska iraahdo mooyaane,” Maryan baa la soo booddey.<br />
      “Keligaa maaha intaan gacan qabtay, waana mid qof kastoo aadaminnimo ku
      jirto ku waajib ah taasi. Aa, taan anigu is-iraahdo wax weyn baad u
      qabatay waa bay dhacday hadda dhowr iyotoban sano laga joogo, markaan
      anoo fasax miyi ku tagoo safar qalable ahee yahoona wax ka wada aan ku
      soo laabannay inan yaree libaax geed inta ku ootay uu cuni rabo,”
      Gaashaanlihii baa yiri.<br />
      Gaashaanlaha mar alia markey intaa oo keliyihi ka soo baxday baa Maryan
      jirkeedii dhammaa wada dubaaxiyey, wey qabowdey, kululaatay, jiririco
      lagu wada jebiyey, inay hadasho ayey maagtay markaas ayey kariba weydey,
      dhimbilaa dubkeeda wada fuulay, nabarraa ka soo wada yaacay
      oogadeeda.<br />
      Waxay kala hubi weydey inanta la soo qaaday inay iyada tahay iyo in
      kale. Intay kuurkuursatey bay hadbadhan eegtay, waxay sugi weydey
      hadallada isaga ka soo baxaya. Afkiisey gacantasaartay oo tiri. “Meeshu
      xaggee ahayd?” Jawaabta soo socotay aad u sugi la’ayd, wax kale iska
      daayoo timahaa is-taagay, fadhiga inay ka kacdeyna wax yar u
      jirtaa.<br />
      “Meeshu waxay ahayd meet la yiraahdo Dhuun-libaax oo libaax badan,”
      Gaashaanlihii baa yiri.<br />
      Maryan markey hubisey inay sidey moodeysey tahay bay iya- doo gariireysa
      isagii dusha uga baxday, ilmo ayaa ka shubmeysa, wax hadal ahoo la garan
      karaana waa ka imaan kari la’aa, afka uun baa labo daan noqday.<br />
      Isagii waa garan waayey waxa Maryan ku dhacay, wuxuu is-yiri, malaha
      qallal bay qabtaa oo waa la qabtay, inuu dhan isaga duwuu maagay,
      haddana yare ka xishoo.<br />
      Dad meelaha ka dhawaa baaba ka yaabbanaa naagta ninka
      saloolaneysey.<br />
      Intuu tartiib u qabtay oo fariisiyey buu yiri, “Maryan waa sidee, ma wax
      baa kugu soo kordhay oo nabar baa ku qabtay?”<br />
      lyadood mooddo inay maantoo dhan ordeysey bay dib ugu soo laabatay
      meeshay horey salka ugu haysay ee uu fariisinayey. Intay neefta kor u
      raacday bay tiri, “Wax kale iguma soo kordhine maxaad u maleyneysaa
      amaad ka oran lahayd haddaan anigani ahay taad libaaxana ka bedbaadisey
      haddana aad weli badbaadintii u waddid.”</p>
      <p>Isagii baa isna qaadan kari waayey oo intadhulkii la wareegey meel uu
      wax mariyo garan waayey. Cabbaar buu hadalkii ka maagay oo inta hadba
      dhan eegay mar dambe yiri, “Yaah! ma adigaan baa ah tii markaan libaaxa
      ka cayrinney dusha nooga soo dhacdaye na jajabin gaartay! Adduunyoy
      hooy!”<br />
      “Wallee anigay ahayd, waa idinkii xabbadaha riday, daba- deedna meeshaan
      ka barooranayey yimid. Waataan intaaayaru soo deg haleeli waayey aan soo
      boodey. Waataan dusha idiinka soo dhacay, dabadeedna aynu afka ciidda
      wada darray. Waataad cun- tada iyo cabiddaba i sii siiseen, maalin
      dambana aynu magaaladii iyada ahayd tagnay-”<br />
      Maryan ood moodeysey inay sakhraan tahay baa hadalladaa iyadoon is-ogeyn
      tuurtuureysey.<br />
      Isagii weli inkastoo runtii faraha laga saaray, haddana wuu hubi la’aa,
      mar wuu qaataa, misna inta hadba dhan eego oo madaxa ruxuu yiraahdaa,
      “Yaah, war illeen wax aadan fileyn waad la kulantaa?”<br />
      Sidii dad inta aad isu yiqiin, isna jeclaa, muddo dheerna kala maqnaa,
      oo hadda isu yimid bay si cusub hadba isugu soo fara baxsadaan.
      Xaaladdoodii baa si kaloon la fileyn oo ka duwan mar­key meesha
      imaanayeen hadda u dhacday. Hadba inta lays fiirsho baa laysku qoslayey,
      kamana ay duwaneyn dad is-jecel oo aad u kala raagey. Gaashaanlihii
      fikrad kalaaba gashay, Maryanna sidoo kale, waxaana ku sii batay kuna
      sii cuslaaday danayskay daneynay- sey isaga.<br />
      Cabbaar baa hadal la’aan lays ag fadhiyey, iyadoo qof waliba hoos ahaan
      wax iska tusayey, kana xisaabtamayey.<br />
      Mar uun baa isagii kacay oo inta iyadiina gacanta soo qabtay yiri,
      “Maryan ma u malaynaysaa inaad bixi kareysid? Balse takh- tarka aynu
      weydiinno.”<br />
      Maryan way istaagtay oo waxba kama ay fogaan isagiiye iya­doo isu rabta
      ku dhowaantiisa qabashaduu soo qabtayna aad uga heshay bay tiri, “Hadda
      waa ladanahay, waan bixi karayaa, inoo weydii Takhtarka, walowba aan
      maleynayo inuu ina oggolaan doono.”</p>
      <p>Takhtarkii baa la isula tegey. Takhtarka naftiisa si baa loogu jirey
      oo Maryan baaba si ula muuqatay. Wuu la socdaa arrimaheeda, haddana meel
      buuba iska tusay oo wuuba u dhakanayey.<br />
      Wuu la socdey in Maryan dad aysan lahayn Gaashaanlaha mooyaane, taasoo
      uu qorshaystay inuu isagadibeddadhigo. Gaas- haanlihii baa Takhtarkii u
      yimid oo weydiiyey, “Dotoore, qoftaan baan doonayaa inaan saaree ma
      suurta geleysaa?”<br />
      Dotoorkii, oo dantuu lahaa ka eegaya yaa yiri, “Maya maya, qoftani weli
      way jirran tahay mana ay dhammeysan daawadii loogu talo galay inay
      qaadatee iska illow saarid iyo waxaas.”<br />
      Maryan iyadu way fahmeysaa baad mooddaa ilaa iyo xad danta Dotoorka, ha
      yeeshee, isma ay laha sidaas ayey ugu sii weyn tahay.<br />
      Gaashaanlihii baa, waxba wax la qaadan kari waayo kama dhi- gine isaga
      guuxay talada Takhtarka, hadalna isagoon ku soo celin isaga huleelay.
      Maryan buu inta gacanta qabsaday xaggaa ula sii dhaqaaqay.<br />
      takhtarku wuuba ka maseyrsanaa taabashada Maryan gacan- teeda la
      taabaneyey.<br />
      Gaashaanlihii baa Maryan inta meel taagay oo ku soo jeestay yiri,
      (Markaas waqtigu waa habeen aan sidaa loogu jeedin qoftaan meel iftiin
      leh taagneyn).<br />
      “Horta hal aan goostay mar aan fogeyn aan kuu sheegto, hal iga talo ahna
      aan kugu boorriyo. Midda aan aan kuu sheegayaa waa anoo go’aansaday
      inaan is-guursanno, waana go’aan aan gaaray markay ii caddaatay inaad
      tahay taan horayna libaaxa uga ridey, haddana sidaynu isla ognahay aan u
      bartay. Midda talada ahee aan kugu boorrinayaa waa inaad maanta laga
      bilaabo niyadda u sheeg- tid inaad xaas tahay, odaygaaguna aniga yahay,
      mar aan dheer- eynna aan sameyn doonno waxyaalaha guurka lagu yaqaan,
      markaas meeshaad ka soo baxdidba.”<br />
      Maryan baa dhulkii la wareegay, wax ay tiraahdo ayey garan weydey, farax
      dartii, intay hadba dhan u dhaqaaqday oy taag- naanba weydey bay mar
      dambe isagii ku soo booddey. Aad bay u khalkhalsaneyd, farxaddiina way
      sidatey.</p>
      <p>Wuu qabtay oo wuxuu moodey inay dhunkasho ka dooneyso. Afkeeduu
      afkiisa la aaday, taasoo uu dabadeed ogaadey inaysan fikradba ka haysan
      waxa dhunkashada la yiraahdo.<br />
      Aad bay taasi u farax gelisey, maxaa yeelay, arag inay qof cusub tahay,
      inkastoo ay wacal dhashay, ha yeeshee, siday ilmahaa ku dhashay iyadu
      ayan nin jeclaanteed ahayne la kufsaday.<br />
      lyadoo hadalba ka soo bixi la’ yahay bay tiri, “Anigu waxaan ka baqayaa
      inaan farxad u dhinto.”<br />
      takhtarkii oo u gabbanayey kuurkana ugu jirey baa arkay sida ay isugu
      maran yihiin, markaas ayuu ka noqday muraadkuu ka lahaa.<br />
      Gaashaanlihii baa inuu baxo maagay intuu Maryan farxad- deeda ku
      macasalaameeyey, markaas ayaa Takhtarkii u yeeray oo yiri, “Oday, waxaan
      kuu sheegayaa maadaamaaad yarejeceshahay inaad qoftaan la baxdid, waxba
      lagaa kala jabin maayee la bax daawadeedana u gadoo sii.”<br />
      Gaashaanlihii baa farxay oo yiri, “Hoy! War nin wax fahmaad tahay intii
      la doono.”<br />
      Maryan buu inta u tegey u sheegay in la fasaxay oy bixi karto, isagaa
      baabuur wataye inta la sii booday oo dalaq la yiri baa cagaha wax laga
      sii dayey.<br />
      Intii jidka la sii socday baa isagii yiri, “Waxaan ka yaabbanahay waxa
      calafka la yiraahdo; shalaydan ayaa abtigay damcay inuu gabar walaashey
      ah oo uu dhalay igu daro anna waan diidey, illeen raadkaagaa igu soo
      socdey.”<br />
      “Wax aan iraahdo iyo hadalba anigu kari maayo. Aah, illeen wax aadan
      fileyn dantaaduna tahay waad haleeshaa! Mahad baad iga mudan tahay. Fili
      maayo inaan kuu abaal gudi karayo sababtoo ah nafteydaba adaa iska leh,
      waxaad iyada u qabatay anigay igu jirtaa uma qaban,” Maryan baa
      tiri.<br />
      Maryan iyadoo baabuurkoo socda dhabtiisa ku jiiftasi walbana isugu
      dhiibtey isaga bay hadalladaas lahayd.</p>
      <p>Isaguna sidoo kaluu wuxuuba qaadan la’aa sida yaabka leh ee ay
      labadoodu labada jeer ay dhibbanayd Maryan isula kulmeen.<br />
      Isagii waxba isagoon daahin buu guriguu horey ugu hayeye walaashi
      geeyey. Waxba walaashii lama socodsiine wuu ka qariyey inuu isu rabo,
      sababtoo ahayd haddii uu u sheego su’aalo badanoo aan laga bixi karayn
      bay ku furaysaa; sida, gabadhu xaggey nagaga timid, aabbaheed ma taqaan,
      hooyadeed waa tuma, yaa soo aba- biyey oy ka soo fooftay. Isaga waxaas
      oo dhan waxaa kala weynaa siduu uga helay iyo barashadey is-barteen ee
      taariikhda yaabka ak lahayd.<br />
      Way jiraan dad waxa uu ka dhuumanayo daneeyoo ku dhaqma, ha yeeshee,
      isagu wuxuu u muuqdaa nin ka xoroobay. Dhawr maal- mood baa tegey intii
      aanay weli is-mehersan, wuu baananayey oo baxnaaniyey illeen waa qof
      diifeysanoo dhibaatooyin culculus soo kabbatay.<br />
      Maalin damboo uu ogaadey in intey is-beddeshay ay samada marayso,
      quruxdeedii dhabta ahaydna inta la soo baxday ina rag oo dhan kii
      arkaaba inta indhaha fagiijiyo ka daba hari la’ yahay baa meelaha laysku
      nikaaxsado laysla aaday.<br />
      Way soo dhammeysteen, waxba uma ay daahin arooskiina ee isla
      toddobaadkii bay abaabuleen. Wuxuu goostay in uu arooska ku marti qaado
      kuwii iyadiyo isaga dili maagay, Cabdi, Takhtarkii iyo
      Garsoorihii.<br />
      Isagu toos uma abbaarin oo ma ay suurta geli karine dad kaloo yaqaan buu
      marti-qaadka u sii mariyey, wuxuuna dadkaa ka codsa- day inayan u
      sheegin oy ka qariyaan ilaaay xafladda ka imaanayaan indhahoodana wax ku
      arkayaan.<br />
      Sidii bay noqotay oo habeenkii dambaa meel fagaare ahoo dad oo dhammii
      isugu yimide aad loo maamulaye sharafta iyoshacbiga ka muuqdaa wax kale
      yihiin la isugu yimid.<br />
      Dhallinyaro, waayeel, iyo jaad kastoo dad aroos yimaada lagu yiqiin baa
      isugu yimid goobtaas. Indha-daraandar bay ahayd, wax dadyowgii la marti
      qaaday sooshubmaanba mar uun baa waxaa soo wada galay saddexdii dhiig-ya
      cabe caanka ahaa oo saddex naag- oodoo aan xaasaskoodii dhabta ahaa
      ahayn gaaddada ku wata.</p>
      <p>Caadadu waatan ah in martidii soo gashaba salaanto aroos- yada iyo
      minxiisyada. Qoladii ood mooddo awr isku daban baa salaantii saf u soo
      galay. Dadka aroosay aad bay u bilicsanaayeen, way dhisnaayeen oo si
      walba haybad u lahaayeen.<br />
      Martida waxaa u horreeyey Dotoorkii oo lagu sharfay inuu garwadeen
      noqdo, maadaama uu si inta kale uga waayo-aragsan yahay, waxay soo
      socdaanba, waxba awel kor iyo hareerahaba ma eegine, mar alia markii
      inta loo yimid la gacan qaad damcay ayaa indho aan sinaba isu jeclayni
      isu soo fara baxsadeen.<br />
      Gaashaanluhu horay buu uga digtoonaa, Maryanna waa la sii socodsiiyey
      inay dadkaasi imaan doonaan, marka dhankooda si fiican baa loogu toog
      hayey oo naxdini kama imaan, ha yeeshee, dhankii kaloo qaadan waayey,
      intay wada naxeen oo jir-roorsadeen baa neefsashadiiba dhib iyo culays
      ku noqotay.<br />
      Gacmaha wax lagu salaamayey ugama duwaneyn gacmo abeeso lagu salaamayey,
      iyadood mooddo in belaayo faraha lala galayo lana wada anfariirsan yahay
      yaa weliba Gaashaanluhu ugama dabcin oo waa arrin uu ugu talo galaye
      wuxuu kii salaamaba ku yiraahdaa, “Damacde ahaanse weydey, waana abaal
      idiin yaal, laga yaabee laan-deyrta godobtu inay dhaqso idiin leefto, ha
      dhawri waayina dhibaatadaad dhigateen!”<br />
      Nin walboo iyaga ka mid ahiba mar alia markuu salaamo ayuu dib intuu u
      faagto isagoo didsan oo is-leh meeshaan shirqool baa yaal oo dhegaha iyo
      indhaha taagaya dhabbaha labo ka dhigaa, luuq-luuq aan laga arkeynna
      galaa.<br />
      Waxba ma ay daahine ninba isagoo kuwa kale ka dhuumanaya oo is-leh iyaga
      ha xaaratee taada la baxso ayuu si tuugo ah tartiiba irridda uga dusey.
      Horay wada socod bay u soo galeen markii dambase mid mid bay u baxeen
      iyagoo siday filayeen arooskana u qabeen uu ahaan waayey.<br />
      Gaashaanlihii iyo Maryan labaduba waxay dusha kala socdeen waxa nimankii
      iyaga ahaa haysta. Minxiiskooda oo Qareenkii ahaana sidoo kaluu ula
      socday waxa dhacayey.</p>
      <p>Sidaas ayaa lagu kala carraabay iyadoo dhanna guul wax gaarey iska
      dhigayo, dhanka kalena naftoodey la baqeen, qaadan waa iyo amakaag bay
      ku noqotay.<br />
      Sheekadii baa maalin keliya magaalada sidii caws dab galay la
      hulaaqsiiyey oo u xushay, waxa ka war helay Gaashaanlaha waalid- kii oo
      iyagu ah dad aad iyo aad u haysta dhaqankii hore. Aad iyo aad bay inta u
      xanaaqeen inankoodii madaxa u goosteen. Hooyadii oo habar cuti ah ahayd
      tacsi bay dhigatay, aabbihiina wuuba xilafuray, si walba way ugu soo
      dhanaanaatay, waxayna u joogsatay inuu Maryan qaboo aabbihii xaas yar oo
      uu muddo aan sidaa u badnayn qabey furo ama uu furo.<br />
      Culaysyada kale ee dadweynaha kaga imaanayey waa kuwo aad u tiro iyo
      cadaadis badnaa.<br />
      Baroorta qoyska waalidkii ka dhacaysey waa mid aan sinaba loo qaadan
      kareyn. “Naa waxa dhacay ma maqasheen? Sow kii xumaaye awalba badowga
      ahaa naag xun oo adeegto ah ninkay u shaqayn jirteyna dhawr jeer wacallo
      ka dhalay ma uu guursan. Alla maxaan ka noolahay! Maan maantaba dhintoo
      la i waayo! Gablan baa dhaama intii kaasi wiil dadku kugu caayo kuu
      ahaan lahaa! Goormaa la maray kolley ma fayoobee? Dhulku kula go’ oo
      caaw- aba ku aasay, muxuu magac ku cayaarayaa” Waa hooyada hadalla-
      deedii, iyadoo aan meel laga saro lahayn oo qiyaamihiisa
      kicineysa.<br />
      Aabbuhu sidoo kale iyo ka daran. Inuu soomuu ku sigtay, dhawr kol inuu
      isaga diluu ku sigtay, haddana la ahaan weydey. Isku soo duuboo
      waalidkii way tashadeen, waxayna goosteen inay isaga shir kama dambeys
      ah la qaataan, dabadeedna, dhan uun la isugu iuga duwo. Maalintii dambaa
      isagii oo aroos ahoo buuftaa haya la martqaaday. Wuu aqbalay, qado ay ka
      dhacayso baa loo sameeyey. Mar alia markii laga laacayna, awel oo dhan
      lamasheekeysaneyn oo mar gaaraa laysla sugayey, waxaa loo soo fariistay
      goobtii lagu tashanayey.<br />
      Goobtaa waxaa kaloo fadhiyey dhawr qof oo qaraabada ah, arrintaana loogu
      yeeray inay ka qayb galaan. Shirkii baa la furay iyadoo kol hore dibedda
      lagu soo gorfeeyey wixii talo ahaaye lays oran lahaa, dadka meesha
      fadhiyey waa tiro ka toban wada waalid ah.</p>
      <p>Shir-guddoomiye waxaa ka ah shirka adeerki aabbaha la dhas- hay oon
      waxba aabbihii u dhaamin hadduunan ugaba sii darrayn, si xilqad ah ayaa
      loo fadhiyey.<br />
      “Hadalkii anoo furaya, waxaan dadkiinnan sharafta lehe isu wada ehelka
      iyo sokeeyaha ah u furayaa shirkan ood la wada socot- aan sababta loo
      qabtay iyo danta laga leeyahay. Haddaba, isagoo shirku inoo furan yahay
      aan ku bilaabo in loo baahan yahay in borotokoolka si hufan loo
      ilaaliyo, hadallada la iska helo, ayan marnaba dhicin in buuq iyo wax la
      mid ahi meeshaan yimaadaan, sababtoo ah waxaynu nahay dad is wada dhalay
      oo wada dhashay. Hadalka waxaa leh baan filayaa odayga reerka”, Adeerkii
      baa yiri isagoo si uga cabsi qaba is-af-garan waa in uu meesha yimaado,
      sababtoo ah dadka goobta fadhiya qaar baa carnal xumaan lagu yaqaanney,
      markay wax ay qaadaan waayaan yimaadana furka tuura,_,<br />
      Odaygn reerka ayaa u soo faarumeystay hadalkii. Si baad u mooddaa in dab
      laga shidayo, wuuba gariirayey. Meesha la fad­hiyey oo qol fadhiya ahayd
      kuraasna lagu fadhiyey ayuu miis gaab- anoo hortiisa yiil inta
      calaacasha marshay oo shaarubada miiqay wuxuu yiri, “Horta garab gar baa
      la siiyaaye, meesha gar gurracan baa taal, waa gar intay guntimo badan
      tahay haddana aad u murug- san. Waxba yaanan ararta idinku badine,
      meeshan waxaa jirta in curadkeygii aan ku dhaadanayey, anoo ogsoon
      sidaan ku soo koriyey, intaan silic iyo dhib la maray miyi iyo
      magaalaba, oon la habeen dhaxay, maanta oo intuu noolaa uu ugu dadnimo
      roon yahay, si kale uma garatide uu xaar dhex fariistay. Waxaan ka
      yaabbanahay dadnimo-xumada uu maanta daacay meeshuu ka keenay, kolley
      annagu isir uma lahayne!”<br />
      Intaasi markay ka soo baxday baa habartii oo meesha fadhidey xanaaqday
      una qaadatay in odaygu iyada u duur xulayo, “Meesha ma ha laysku
      af-lagaaddeeyaa la yiri, mise hawlo kalaa la rabey in wax laga qabto.
      Haddey dhan kastaba u dhaardhaaran tahay anna ka dhigi mayee armayan
      ninna u roonaan doonin!”<br />
      Ka hor intaan odaygu hadal ayaa walaalkiisii shirka guddoom- inayey inta
      sara kacay oo cimaamad uu sitey habartii dusha ka saaray wuxuu yiri,
      “Horta waa xaal taniye bal adigu ii joog, teeda kale walaalkey sabeen
      baa fuushay ka hadalna ma leh, waana loo wada joogaa.</p>
      <p>“Dhankaasi waa dhankaas, dhanka kale, adigaa hadaika wataye wado oo
      mid digniin ah waa inaadan mar dambe qarada jeexin, haddii kale adiga
      ayuun baa ka arrimin doona wixii intaa ka dambeeya.”<br />
      Odaygii hadalku kadhacayesi uga naxay jiciirtana lasaaray oo si u
      yaxyaxsan daalaadhacana aad isaga ilaalinaya ayaayiri, “Horta waa qaatay
      gefkeygii, diyaar baanan u ahay in laygu qaado. Tii hore aan watee,
      wiilkaygan i soo hor fadhiyaa wuxuu meel kaga dhacay sharaftii,
      haybaddii iyo magacii reerku lahaa. Si kale umagarataane maanta wuxuu
      qabaayoo reerkan ku soo biiriyey naag aan la aqoon, isla wareegto ah,
      boqollaal wacal dhashay, magaaladana sida qor- raxda looga yaqaan. Tuke
      cambaar leh kama duwana, ceebta iyo fadeexadda nagu timidna waa mid
      aanan anigu kolleyba qof baan ahayoo sinaba ugu dul qaadan kareyn.<br />
      “Horay ilaa hadda, wixii na soo gaari karay na soo gaare, ha yeeshee,
      maadaama maanta loo fadhiyo waxaa iga go’aan ah oonan ku noqon doonin,
      anigoo intiinna marag uga dhigaya, in curad- keygu, wuu i maqlaayey,
      hadduunan naagta xun goobtan la joogo ku furin aanan isa sheegan.
      Hadduusan furin oo haddaba ku dha- waaqin hooyadii iyo aayadiiba way iga
      furan yihiin iyadoo mid waliba saddexdeedii oon rujuuc iyo rajac toona
      lahayn! Qabta.”<br />
      Kooxdii shirka fadhiday baa si u wada naxday iyagoo qaadan la’ go’aanka
      koobane sida sahlan meesha lawga u soo laabtay. In la hadlaa laba kari
      waayey. Hoos baa laga wada jeclaystay in inanku furidda xaaskiisa uu
      furi lahaa ku dhawaaqo.<br />
      Qof waliba kaalintiiye, habartii baa qaadan kari weydey waxa dhegahee Ja
      ku soo dhacaya, hadalkii baa ku xirmay. Awel si bay u fekereysey oo inay
      inankeeda wax ka weerartey rabtaye markaa intay is dhex fariisatay bay
      wax ay tiraahdo, meelay abbaarto iyo waxay heli weydey xitaa sidey
      shirkaba u fadhiyi lahayd. Intay naxday bay meelay ku sugan tahay
      la’aydba. Hadal daaba, mar baa oraahi ka soo bixi gaartay, haddana wey
      liqday, waa markii odaygu dalaaqaha tirinayey oy tiri, “Alla miyuu
      waalan yahay qofku!”</p>
      <p>Habartii oo madaxa gacmaha ku haysataa iska kacday iyadoon hadal baad
      sheegaysaaye madaxa kor u qaadaynin, wayba iska baxday.<br />
      Odaygii bay inta ku baraahsatey wuxuu garan waayey meel alia meel uu wax
      marsho, isagoon hadleyn buu qoomamayeeyey dalqa- duhuu kala reebi
      waayey, sidoo kale isna intuu madoobaadey buu goradda
      laadlaadshey.<br />
      Odayadii kalaa iyana yaab iyo amakaag ka soo haray, hadal bay iska
      waayeen. Xaggee laga furaa, xageese loo furaa. Intay is-xirtay bayan
      furitaan dambana ka rajo qabin, waa guri ba’ay iyo gelengel.<br />
      In muddaah markii sidii dad dhega la’oo haddana waashay lays hor
      fadhiyey hadal iyo hadaaq talo la’aan baa odayadii mid mid u dareereen.
      Shirkii firfircoonida iyo himmada dheeraadka ah ku bilowday ayaa ku
      dhammaaday murugo, wada hadal la’aan iyo uur-xumo u soo hoyatay reer
      degganaa, maamuus iyo naalla adduunna tirsanayey.<br />
      Wax la wada maqal, wax la sheegana la garan waa. Hadalladii oo laga wada
      gabban yahay, inanka hadalkiisana sidii qorraxda loo sugayo ayuu yiri,
      “Horta shir salaaman, midda ii xigtana anoo si waiba u ogsoon garashada
      iyo fekradda mid kastoo idinka mid ahi qabo, anoo ogsoon aadna u fahmey
      dhaarta aabbahay iyo dham- maantiin waxaad ka qabtaan iyo anoo anna
      tayda jirta. Teyda mar- kaan leeyahay tan xaaskeyguna waa ku jirtaaye,
      waxaan anna go’aansaday in aanan xaaskeyga furin ama ha la is-furo, ha
      la is-dacweeyo, ha la is-habaaro ama ha la isu duceeyee.<br />
      “Aabbahay isna waa ku xaaskiisa isagu ama ha qabo ama ha furee, anna waa
      igu xaaskeyga ama aan furo ama aan qabee”.<br />
      “Waa iga go’aan laguma laabtaan ah siday doontana ha u dhacdo sheekadu,”
      ayuu in yar ka dibna raaciyey.<br />
      Yaabkii baa yaab dhaafay. Indhaha ayaa la isku wadafagiijiyey, meel wax
      laga yiraahdo iyo cid lala hadlaa la garan waayey.</p>
      <p>Jifidaa la kala jiidey. lyadoo qof qof la hadlayey jirin baa lagu
      kala kacay dib dambana la isuguma soo laaban.<br />
      Reer in la dumiyo la rabay baa inta si fiican u dhismay dhidib- bada
      aastay, kuwo aan loo filayn inay dumaanna si sahlan oo lama filaan ah
      bay shadaafaha u laabteen. Dad is-dhalay ooawel is-jeclaa baa kala go’ay
      oon markaa isu hilow daayoo is-sheegan.<br />
      “Hadalkiise wuxuu yahay yaa rogeyharuubadda? Haanteedana yaa qubay? Yaa
      baqa haraatiyey? Yow heesay xoolaha, aan loo horseed tegin? Yaa hogo
      kaliileed, hanfigeedu cudur yahay, wada halabsadoo dhacay? Yaa inkaarta
      hoobsaday? Cudurka yaa hambo u helay? Yaa hootadii waran, ilmihiisa hoos
      dhigay? Yaa heello beeniyo, tuntay habar waceeddii? Goortuu haliilee, ku
      hungoobey taladii, yaa hoor ka soo dhacay? Yaa talo ka haaddoo? Hawdka
      yaa u dheelmaday? Hadda yaa u sababoo, hadhow haaku yaan oran?” Hadalkaa
      waxaa geystey wiilkii oo isna goobtii shirka lagu kala kacay la iskuna
      af-garan waayey ka sii socda. Hadalkaasi wuxuu dhacay iyadoo aan la
      isuna dhug hayn, ha yeeshee, dheguhu waa iska maqlayeen. lyadoo dadkii
      horay shirka uga soo qayb galay sii dareerayeen, wax hadal ah oo furanna
      ayan jirin baa haddana waxaa dhacday in kaddib markii odaygii oo aburka
      tuufayaa maqlay hadalkii wiilku soo tuuray, markaas ayuu inta hakaday oo
      dib u soo jalleecay wuxuu damcay inuu ul-matoobbo ah oo uu sitay dabada
      u qabto, ha yeeshee, nin kale ayaa qabtay.<br />
      Inankii baa gabbaday, oo diyaar dagaal u noqday, odaygii mar- kuu arkay
      inayan sinaba faa’iido u lahayn dirirtu buu isagoo qamuunyo bushimaha
      hoos ka cantuugsan ciil iyo carana la sakh- raansan iska sii luuday. Mar
      alia markuu tillaabo sii qaadaba dib ayuu soo jalleecayey, markaasna
      maduxuu ruxruxayey.<br />
      Inanku sidoo kale isagoo dhan iska dhigaya nin guuleystay dhanka kalena
      odayga ku sii cagaajinaya si aan mar dambe la isu sheegan buu hadba inta
      is-neefsasho dhaqdhaqaaq boolo xoorto ah muujinayey.<br />
      Sidii caynkaa loo ahaa baa la kala libdhay, waana sidii loo kala
      libdhay, iyadoo is-sheegasho, is-maqal, is-bariidin iyo isu soo hilow
      dambe beeshay.</p>
      <p>Qaylo yeertaba qof bayan uga darine, Maryan baa inta maha- disay ka
      maashay qalalaasihii dhacay, kaddib markay ka baaqsatay inay mar kale
      kabbato sun iyo deebaaq, marwo degtay oo wax dejisey noqotay. Waxay
      noqotay hooyo tii ugu fiicnayd, ubad kuwii ugu wacnaana way dhashay,
      guri kii ugu wanaagsanaa bay wada dhiseen Maryan iyo ninkeedii.<br />
      Waagu waa is-gurayaaye, ilmahay dhaleen baa durba dug- siyada u
      dareeray, waxay noqdeen ardada kuwa ugu ugu aqoon iyo asluub fiicnaa.
      Wanaaggii ilmaha waxaa u sabab ahayd wanaagga gurigay ku noolaayeen iyo
      waalidkood oo inta is-jeclaa is-xaq dho- wri jirey oo daacadnimana u
      wada shaqayn jirey.<br />
      Sidii qoyskaasi ha dhicin, ha jabin ugu jirey ayaa ubadkoodiina
      maalintii dambe tacliintoodii Jaamacadeed wada dhammeysteen. Laba ka mid
      ah oo wiil iyo gabar ah ayaa Takhaatiir noqday. lyagoo maalintii dambe
      isku cusbitaal kaga hawl jirashaqadana maalintaas wada leh ayaa
      cusbitaalkii waxaa la keenay oday aad cuti u ah oo indha la’, aadna
      xanuun u hayo.<br />
      Wiilkii ayaa odaygii daaweeyey. Kaddib markuu inta meel seex- day
      hawluhuu cusbitaalka uga baahnaa u dhammeeyey, buu wuxuu u ratibay
      adeegto u shaqaysa meeluhuu u baahan yahayna u hagta.<br />
      Odaygii baa aad ugu bogay inankii Takhtarka ahaa, galabtii dambe ayuu u
      sheekeeyey, “Maandhe, horta anigu waxaan hubaa in aanan noolaadeen
      haddaanan adiga ku heleen, maxaa yeelay, adiga hortaa anigu dhawr jeer
      ayaan cusbitaal galay, weligayna ma helin takhtar sidaada oo kale ii
      tabantaabiya. Waxaan filayaa in waalidkaa kuu duceweyey, anna ducaan
      kuugu darayaa, waana mid hubaal ah in ducadeydu kacayso, maxaa yeelay,
      gablan baan ahay. Da’dan ayaan joogaa, waana jirranahay oo adba sidaad
      arkaysid waan kala dhantaalnahay oo lixda lixaad iimadhamma inay ii
      dham- maadaanna sugi maayo. Waxaan sugaaba waa wed iyo hoyatiin aakhiro.
      Adigana cimri dheer iyo caafimaad baan Eebbe kaaga baryayaa anna llaahay
      waxaan ka tuugayaa in uusan na cadaabin, illeen calaf iyo cimri toona
      iima harine,” Odaygii oo inankii cudud- dada haysta sina u gariiraya
      ayaa hadalkaa yiri.</p>
      <p>Inankii baa inta catawgii odayga ka naxay wuxuu yiri, “Mayee adeer
      waxba ha is-calool xumeyn, murugadana ha isku beerine yare is-deji
      maskaxdaadana nasi!” Inankii markuu intaa yiri baa waxaa u timid
      walaaslri^oo intashaqadii soo bogtay inay wada baxaan rabta. Intay isa
      soo ag-taagtay bay tiri, “Gurxan miyeynaan tegeyn? Ina mari waa goor
      dambee, caawana duqdii deriskeenna ahayd baa daawo iga sugeysoo inay iga
      hor seexataan ka baqayaaye.”<br />
      Odaygii baa hadalkii inanta sii dhadhansaday oo waxay ula hadal ekaatay
      qof uu yaqaan. Inanku intuusan u jawaabin walaashii baa odaygii oo
      cadkii inantu si u taabtay yiri, “Wallee cadkaagu…. mise anaa
      khalkhalsan. Eebbow yaa hela qoftaan kugu hafayo! Kolley wax baad isu
      tihiine.”<br />
      “Adeer, ma qoftaan codkeedaad cid kale ku kahaysaa? Gabad- haan annagaa
      walaalo ah oo waatakhtarad meesha igalashaqaysa- Inankii baa yiri.<br />
      “Takhtarad aa! Ha beenaan, oo ma gabdho takhtarro ah baynu yeelannay!
      Iska daa naa waalane horaan u maqlay naago takhaatiir ahe, oo waxaan ku
      weydiiyey haddii adigii ninka ahaaba sidan u raxmad badan tahay,
      walaashaana waa sidee? Goormaase laga yaabaa inay ii timaaddo oo i
      daaweyso?” Odaygii baa yiri.<br />
      “Waxay baratay oy daaweysaa carruurta iyo haweenka,” Inan­kii baa yiri.
      “Haa, oo sidaas baa loo qaybsaday? Gartay, hadda ma iga tageysaan?
      Meeday Takhtaraddii, mise way tagtay?” Odaygii baa weydiiyey.<br />
      “Waa i kan adeer, ma tegine Takhtarkaan sugayaa,” Inantii baa tiri.
      “Waxaad yeeleysaa ducaad qabtaane orda, meel aad joog- taanba khayr iyo
      barwaaqaan idiinku duceeyey,” Odaygii baa yiri.<br />
      “Waa yahay adeer, innagana waa inoo berri subax iyo innagoo isla eegi
      doonna hadba baaritaankii wuxuu dhalo. Gabadhiina way kuu joogtaa,
      Caasha odaygii waa kaase hagaaji,” Inankii kula ballamay.<br />
      Odaygii baa inta madaxa ruxay yiri, “Nasiib badanaa ninkii ku dhalay,
      wallee iga fiican igana nasiib badan.”</p>
      <p>“Maya, uma aqaan anigu waxaan Datoor Gurxan ahayn,” inantii baa
      tiri.<br />
      Habeenkaas dun oo dheelmay, labada dhanba tuhunno gashay iyo in wax la
      wadaago, waxaana la sugi la’aa waaga beryaaya iyo berrida lays haybsan
      doono.<br />
      Labadii walaalaha ahaa ayaa inta baabuurkoodii ku dhacay sii jiitey.
      Inantii baa inta walaalkeed oo baabuurkii wada soo day- mootay tiri,
      “Odaygu muxuu ahaa?”<br />
      ‘‘Odaygu waa nin jirran, indha la’, gablan ah, da’daasna jooga,” Inankii
      baa yiri.<br />
      “Oo waxaan ku weydiiyey miyaanu dhalinba, mise booyaalow way ka
      dhinteen?” Inantii baa male-awaashey.<br />
      “Waxay sheegayeen inay badiba ka dhinteen. Mid keliyaa u haray midkiina
      way is-deyriyeen oo isma sheegtaan. Aniguse waxaas isaga lama soo qaadin
      ee dad kaiaa ii sheegay, maxaa yeeiay, isaga laiama soo qaadi karo oo
      niyaddaa ka xumaaneysa,” inankii baa gabadhii ugu warramay.<br />
      “Yaah? U fiirso hadda waxaad sheegaysid miyaadan u malayn karin inuu
      awowgeen yahay? Maxaa yeeiay, tilmaamahaa aad sheegeysid ayaa awowgeenba
      yeelan karaa,” inantii baa tiri.<br />
      “Naa maxaa tiri? Aad bay suurogal u tahay, haddase ku noqon meynee waa
      inoo berri subax. Ba’aa! Waa naftiisii, maxaa yeeiay, magaciisa buuba
      leeyahay. Ma ku noqonnaa?” Inankii baa yiri.<br />
      “Mayee ina mari berri baynu ka war heli doonnaaye. Waana in aynaan ku
      kedine siyaalo kale u guud-marraa, meelo kaiana soo xansannaa. Hooyadeen
      ma u sheegnaa?” Inantii baa la soo booddey.<br />
      “Maya, uma sheegayno ilaa aan wax hubinnoo, meel isla dhigno,” inankii
      baa ku jawaabay.<br />
      Odaygii baa isnadhankiisabaadigoobkagalayoointainantii u adeegeysay u
      yeeray yiri: “Maandhe, miyaad garanaysaaTakhtarka ina ayihiisa?”</p>
      <p>Subaxii baa kol hore shaqadii loo soo jarmaadey, intii dhab- baha la
      soo hayey yaa inankii yiri, “Idil dhegeyso, odaygani wax ehel ah ma leh,
      dhowaanna gobollada dibedda ah ayuu ka yimid oo waxaan u jeedaa cid aynu
      ka xog-warsanno heli ma doonnee sidee baynu yeeli?”<br />
      “Horay yaa adiga kuugu sheegay inuu sidaad sheegeyso yahay?” Idil baa
      tiri.<br />
      “Oday kaloo maalin hore u yimid baa ii sheegay, isla maalintiina dib
      ayuu u laabtay. Dhibaato waxay ka joogtaa cidii wax la warsan lahaa,
      illeen isaga toos looma weydiin karoo wuu niyad xumaanay- eeye. Balse
      waxaynu yeeli waynu iska sugi ilaa aynu hello dad inoo xog warrama,”
      Gurxan baa yiri.<br />
      “Bal waa hagaag, inkastoon la sugiba karin.”</p>
      <p>IX</p><p>
      Waxay sii socdaanba cusbitaalkii bay tageen, iyagoo himmad weyn u haya
      inay ogaadaan bal in odaygani awowgood yahay, ha yeeshee, ay la’aayeen
      dariiqaday u mari lahaayeen. Maalmo dhawr ah baa dhaafay intay u cid
      doonanayeen. Hooyadood wey kula dhici waayeen, aabbahoodna iskaba daa oo
      isagu waa ninkii inta soo ababiyey sheekada uga soo sheekeeyey. Waxay
      sidii isaga ooganto loona dab demis la”aado, maalintii dambe ayaa waxaa
      yimid oday- gii horay Gurxan warka u siiyey, kana yimid gobollada
      dibedda ka ah magaalo madaxda odaygu cusbitaalka kaga jirey. Hu’, cunto
      iyo lacag aan badnayn buu u sidey. Waa oday aan isba ka yareyn kan
      meesha yaalle indhaha la’.</p><p>
      Gurxan baa goor ay barqo dheer tahay oo uu magaalada ka yimid wuxuu isha
      ku dhuftay odaygii isaga ahaa oo iridda lagu celinaayo alaabna garabka
      ku sita. Nin aad u daallan, diif, iyo rasnaanina ka muuqato ayuu ahaa,
      maadaama uu safar dheer ka yimid da’na joogey iyo isagoo aan welibasidaa
      wax u haysanefaqiir hanti ku sheeggu haysto u habeen dhaxa, lama oran
      karin hanti wuxuu haystay ee naf dhawr bay ahayd, Gurxan awel baabuur
      buu watayoo inuu galuu rabaye, mar alla markuu arkay buuba hubi waayey,
      oo inta qaadan waayey indhaha marmaray, dib ayuu ugu soo laabtay oo
      isagoo isha la sii raacaya markii dambe isagoo huba inuu kuu moodayey
      yahay ilaaliyihii kala hadlay, “War odaygaa soo daa, adeer ina keen ma
      odaygii saaxiib- kaa ahaa baad u socotay, yaanan kugu khatalmine, mise
      cid kalaad u socotay? Soo fuul baabuurka.” intuu irriddii ka
      furay.</p><p>
      Odaygii baa farax kufi gaarey, oo inta hadba dhan isu qaaday irriddiiba
      qaadi weydey. Socod daayoo wuu soo orday baabuurki- ina soo gal maagay.
      Xoogguu u socday iyo alaabtuu sitey awgeed, buu dhaqso u soo kori
      waayey. Cabbaar markuu la rafanayey welina uusan Gurxan u jawaabin buu
      mar damboo uu Gurxan gacan ka helay baabuurkii soo galay.</p><p>
      “Haah! Allow ha na rag iyo xoola tirin. Maandhe, malaha nabad? Annagu
      nabdoonaan waana kuu warrami doonaaye, waxaan u socday odaygaad i
      weydiisaye saaxiibkay ah. Meeshaad ogeyde aan horay kuugu sheegay baan
      uga imid, maxaa yeelay, labadayaduba cutigaas baan nahay. Inkasta oonnu
      horay halyeeyo u ahaan jirrey, nasiib-darro gablan baanu nahay. Isagu
      waa i dhaami lahaayoo mid uu dhalaa joogee isagaa iska nacay oon dooneyn
      inuu sheegto, waxna la wadaago, kaddib markuu naag aan la aqoon cid ay
      tahayoo isla wareegto ah guursaday.”</p><p>
      Gurxan baa baabuurkii fariin xoog ah qabtay mar alia markuu hadalkaa
      maqlay. Isagoon wax hadal ah oranna intuu odaygii xoog u deymooday
      bushimahana marmaroojiyey, buu ka gaabsaday inuu su’aashaa iyada ah
      markaas iyada ah la qaadaa-dhigo, wuxuuna u deystay mar kaloo ay kaga
      habboon tahay.</p><p>
      Isagoo baasa-baaseyn iyo qaboojin u dan leh buu yiri, “Haa, micna ma leh
      oo adduunyadaa sidaa iska ahe iska dul iyo adkeysi lahaada. Haddana ina
      mari aan kuu geeyee. Meeshaan waannu ka beddelley oo hadda waa soo
      roonaanayaa indhihiisuna rajayba leeyihiin.”</p>
      <p>“War llaahay baan kugu dhaarshaye, hadda ma waxaad i ieed- ahay
      indhihii Cartan baa rajo laga qabaa! Eebbow ha na takhaatiir tirin,”
      odaygii baa yiri.</p><p>
      “Inta rajo laga qabaa mid weyn laga qabaaye ina keen aad indhahaaga ku
      soo aragtide,” Gurxan baa yiri, isagoo guushiisa ku sii farxsan.</p><p>
      Waa laysa sii raacay. Gurxan baa alaabta badiba sida. Laba- duba aad bay
      u faraxsanaayeen. Cabbaar markii la sii socdey baa wiish la fuulay,
      Cartan xaggiisaa lagu sii socdaa. Wiishkii baa laga soo degey, iyadoo
      odaygii aad ula yaabban yahay waxa la soo fuuiay, markuu cagaha dhulka
      ku hubsaday buu yiri, “Dayuurad iyo baabuur ama maraakiib iyo doonyaa la
      fuuli jiraye goormaa waxa kanna la samaystay? Beio ku degtey! Adduunyo
      intaan annagu awrteenna iayleyney ama rakuubsaneysey ayaa dadyowgii kale
      meet kastaba waxay fuuiaan, wax ku arkaan, ku maqlaan kuna gartaan
      sameysteen. Alleylehe waa maqli jirey wiish baan fuulaye, ma maantaan
      fuulay!”</p><p>
      “Sidaad u sheegtay weeye iyo in adduunkii la inoo ka dheer- eeyey.”
      Gurxan baa yiri.</p><p>
      “Maxaad kaga daali, llaah baa gaaiada adduunka siiyey, maxayse ka dheefi
      aakhiray ku gabran yihiin oo cadaab uun baa sugeysee, innana aakhireynu
      Fardowsa ka cabbi doonaaye, markey iyagu jaxiima dhex mantagayaan,”
      Odaygii baa ilko caddeyn ku daray.</p><p>
      “Adeer, wallee nin kaa dheereeyey kaa dheeree adigu ama is-qanci meel
      cidla ahna gabbalku ha kuugu dhaco ama iska daayoo,” Gurxan baa ku
      daray.</p><p>
      “Kuma xumid dhallinta maantee waxalla wixii gaaladutiraahdo xadiis ama
      quraan samada laga soo dejiyey moodeysa,” Odaygii oo si u karaya ayaa
      hadalkaas yiri.</p><p>
      “Gurxan baa inta qabtay yiri, “Adeer raalli iga ahow waxaad sheegtay baa
      run ahe. Gaaladase maxaad ula jeeddaa?”</p>
      <p>“Gaalada waxaan ula jeedaa faranjiga jirka cade llaahay dufeeyey
      intuu adduunka u fasaxay.” Odaygii baa ku daray.</p><p>
      “Gartay, halse ha illaawin, taas oo ah inaan waxqabadka aad- amigu
      gaalnimo ama jir cad ku xirneyne ku xiran yahay hadba qofku ha caddaado
      ama ha madoobaado, muslin ha ahaado ama yuu ahaane, wuxuu qabsado iyo
      siduu u dadaalo. Mise taasi kuma taaban karayso?”Gurxan baa ku
      dhugtey.</p><p>
      “lima muuqato waxay adduunka iyo aakhiro ugu sinnaadaan gaaliyo muslin.
      Ilaah baaba kala wadaye maxaad kaga daaleysaa.”</p><p>
      Gurxan markii hore damac inuu odayga wax fahamsiiyo, had- dana arag inuu
      engegnaa wax fikir ahoo geleysaana ayan jirin, markaas ayuu dooddiisii
      deystey oo hawshii kale doonay in uu meel marsado. Odaygii buu siduu
      usii wadey odaygii kaleee uu usocday iridda uga geliyey.</p><p>
      “Qoor iyo xero waa Cartan oo inta iska caddaaday nin caaf- imaaday u eg!
      War ba! warran?’’ Odaygii yimid baa markuu iridda ka soo galay orod,
      qaylo iyo sharqan dheeraad ah soo bilaabay.</p><p>
      “Alla, alia, alia, ha beenaan! Wallee waan sugayey, ma Sugullaa maantana
      soo socda? Saaxiibnimay ba’! Ma meeshaan ogaa buu iiga soo socdaalay,
      isagoo da’daan ogahay jooga! Allow ku magan,” Cartan baa faraxii
      raaciyey.</p><p>
      “War haayoo waa Sugullee, waa sidee? Wallaahaad inta ladan tahay
      caawadan aroos diyaar u noqon kartaa! Alleylehe aan mid dhawr da’ ama
      laba ku hartay kuu doono.” Sugullaa ku kaftamay.</p><p>
      “War iska hanfadanimadoo soo dhawow, soo fariiso,” ayuu yiri. Intuu
      sariirtuu ku jiifey meelay ka bannaaneyd gacan aan indho adeegsanayn ugu
      jaf-jafay, “Bal ii warran. Allow si ma kuugu baah- naa! Warka ila gaar,
      carrigii roob ma ka da’ay, ila gaar, xoolihiise wixii noolaa rajo ma
      lahaayeen?”</p><p>
      “Horta in la wareystoo uu warramo hadba ninka jirran baa lehe bal iska
      warran adigu, anigu waan kuu warrami doonaaye,”Sugulle ayaa yiri.</p>
      <p>Cartan baa inta qoslay Sugullana dhabarka ka dharbaaxay yiri, “Caku
      iyo nimaan wax garad ahayn, illeen ninku Sugulluu ahaa. Anigu ladnaan
      iyo caaddaas, mahadi ha ka gaartee nin baa i gaarsi- iyey, abaalkiisuna
      mid aan gudidoono ma aha, maxaa yeelay, horaa loo yiri, (Abaal nin galaa
      waa jiraa, nin gudaase ma jiro). Ninkaas isaga ah, waa Takhtarka
      meeshaane la’aantii, inkastoo llaahay saamaha haayo, ma noolaadeen
      maanta, adiguna ladnaan iska daayoo nolol iiguma aadan
      timaaddeen.”</p><p>
      Intaa markuu yiri baa Sugulle wuxuu eegay Gurxan oon doon- eyn in la
      ogaado joogistiisa. Inta Sugulle deymo kulul eegay buu gacanta ugu
      baaqay, si uusan u taabsiin joogistiisa. Waa lays fah- may Sugullana
      maduxuu ruxay.</p><p>
      “Weligeed baa taas la arki jirey, maantana mid hor leh maahee bal iska
      sii warran?” Sugulle ayaa yiri.</p><p>
      “Maxaan kuu warramaa sowdigaa caafimaadka qabee indha- haad ogeydna ka
      rajo qaba inay ii furmaan, waa Alxamdu Lillaahi iyo mahadin aan
      mahadinayo inankaa isaga ah. Wax maanta iga maqane aan ahayn ubad
      la’aani ma jirto, iyagana llaahay baacesha- day oon uga samir leeyahay,”
      Cartan baa gocday.</p><p>
      “Oo kan ilaa iyo maanta noole aad adigu iska deyrisayna yaad uga samri?”
      Sugulle ayaa yiri.</p><p>
      “Ina ka daa wixii dufooba lama tirsadee. Dhasha fiican waa la yaqaan oo
      waa sida kan aanan dhaline sidaan ogahay ii dhaqaal- eeyey oo kale;
      llaah baan kugu dhaariyaye ha i xusuusin waxaan filayaa marar badan baan
      hadalkaan ku iri ee waa inaad wax ku qabsataa,” Cartan baa la
      kululaaday.</p><p>
      Intaa markey kala joogaan ayaa Gurxan goostay inuu iska baxo. Gacmaha
      ayuu Sugulle kala hadlay oo yiri, “Waan idiin soo laabanayaa ee sii
      joog. Sugulle si fiican buu inta ufahmay hayeyiri.</p><p>
      Gurxan toos buu walaashiis Idil ugu tegey, wuxuuna la socod- siiyey in
      nasiib wanaag nin odayga yaqaan la helay, markaana uu la joogo.</p><p>
      “Haye Idil, maanta waxaan haynaa oday odaygii la saaxiib ahoo meel fog
      uga yimid, ka warran nasiibkaas?” Gurxan baa yiri.</p>
      <p>“Yaah! Alla nasiib badaninaa. Maxaad ka sheegaysaa waynaga Awowgeen
      hellaye, oo hadda waaba la joogaa?” Idil baa la soo booddey.</p><p>
      “Waa la joogaa. Booyaalow maxay noqon! Ma run baa ma been baa?”</p><p>
      Cabbaar baa hadal la’aan meeshii la isa soo hor fadhiyey Idil awel
      shaqey haysaye intay faraha ka qaadday baa la is-raacay. Odaygii baa la
      aadi maagay, haddana si baa looga madax laabayey oo waxaa la heli la’aa
      meet wax laga bilaabo iyo si aarintan loo furfuro. Gurxan ayaa mardambe
      yiri, “Anaaaqaan oo odaygayimid baan inta qado u qaadno dabadeed
      wareysaneynaa. Miyaanay ahayn?”</p><p>
      “war mayee intay tahay bay si walba u tahaye sidaa inoo ku daa. Ilaa
      cabbaar baynu joogi shaqada hadhowna baararkaas baynu u qado
      doonaneynaa. Laakiin, gurigiina aynu Telefoon u dirno in aynaan soo qado
      doonanayn, sow maaha?” Idil baa tiri.</p><p>
      “Runtaa weeye ee u dir iskana sii shaqayso anaa kuu imaan doonee,”</p><p>
      Waa layska kala dhaqaaqay, iyadoo mid waliba shaqadiisii aaday, saacado
      dhawr ahi markay tageen baa Gurxan u soo laabtay odayadii oo inta kol
      hore kala war dhammeysteen haddana iska kaftamaya. Markuu soo galayey
      sharqan buu soo sameeyey, si Cartan u ogaado inuu soo galay. Salaan iyo
      xog-waraysi buu oodda ka soo qaaday, “Haye adeer, maanta sow lama
      ladna?”</p><p>
      “Haa, haa, waa kan ma duulihii, ma dufoobihii, da’diisa ka roone, i
      daryeele, deeq badane, beel daajiye, Takhtarkaan kuu sheegayey Sugullow
      waa kan. Waxaa hubaal ah in haddii meel kasta oo Cusbitaal yahay kanoo
      kale joogi lahaa Soomaalidu wada bis- koon lahayd. Si aan u tilmaamo
      garan maayee ninku waa ninkan. Maandhe, llaahii ,ku abuuraye wax ku
      baray baa mahad leh. Anigu waan ogahay oo abaalkaaga gudi maayee Eebbe
      ha kaa ajar siiyo,” Cartan baa yiri.</p><p>
      “Haye, odayganina ma saaxiibkaa buu ahaa? Anaaba saaka iridda soo
      dhaafshaye. Daawadii saaka sow laguma siin?”</p>
      <p>“Haa, la i sii waana ku sii ladnaaday. Odaygani intuu saaxiibkey
      yahay buu adiga mooyee inta maanta adduunka ku nool yahay qofka iigu
      waxtarka weyn. Waxtar Eebbaa lehe, laakiin, labadiin- naan la’aantood
      fili maayo inaan sinaba u noolaan lahaa. Bal eeg wuxuu dartay uga yimid
      kumanyaal kiiloorritir.”</p><p>
      “Haa, waan gartay, ee magaalada meel uu seexdo ma ka helayaa?” Gurxan
      baa weydiiyey.</p><p>
      “Waa helayaa maandhe, sidaan filayo, walowba ay si u adag tahay,
      dhaqsuubase u tagayaa,” Cartan baa ku jawaabay.</p><p>
      “Waa hagaag, waxaan yeeleynaa bal maanta anaa marti qaad- ahaya, mise
      meei kaluu ka casuuman yahay,” Gurxan baa ku deyey.</p><p>
      “War waad maqleysaa, bay ila tahay, waxna kama qabtid oo waa sida
      Datoorku yiriye la qado tag kolley innagu waynu wada joognaaye,” Cartan
      baa saaxiibkiis ku yiri.</p><p>
      “Waa sidaad ku taliseen, adiguna waad ku mahadsan tahay. Markaad
      tiraahdid ina wad baan ku raacayaa inta ka horreysana halkan baan kugu
      sugayaa,” Sugullaa ku aqbalay.</p><p>
      Gurxan baa inta dib u laabtay ku sii yiri, “Waa hagaage i sii sug anaa
      ku soo mari doonee.”</p><p>
      Cabbaar kaddib baa waxaa soo wada galay Gurxan iyo Idil oo wada socda
      Sugullayna yiraahdeen, “ina keen”. Waa la wada baxaye oo waxaa la
      abbaaray lama raag-raagine makhaayad dal- laalimo leh oo ay ku kala
      sheeko bogan karayeen, si aan weliba sheekadooda doodda ah loo maqal.
      Waxay tageen baararka magaalada ka baxsan ee loo majabaxsi iyo qado
      tago. Meel geed hoostiisa ahoo cidla ah baa inta la tegey darin lagu
      far-fariistay, iyadoo qado Sugulle aqoon dheeraad ah u leeyahay ee
      bariis fur- fura, hilib falfala iyo caano ka kooban laga
      majeertay.</p><p>
      Sugulle oo baahi belo ahi haysay baa sinaba u qaadan waayey in cunto
      sidatan ah waddankaba laga helo. Beerka ayuu dhigtay oo inta ka fuley
      duceeyey.</p>
      <p>Labadii walaalaha ahaa ducada dantay lahaayeen baa kala weyneede,
      iyadoo marka laga faraxashay lagana tirtirtay cuntadii oo
      lafindhicilanayo ayaa Gurxan yiri, “Adeer, nabad! Walaalo ayaan
      labadayadani nahay, waxaana jirta in aynaan aqoon isu lahayn. Laga
      yaabee in aynu is-magac naqaan oo keliya, Cartan baana taa u sabab ah.
      Way jirtaa inaan ku dadaaiay odayga saaxiibkaa ah anoo mar aadaminnimo
      iyo waajibka iga saaran fulinaya, mar kalana aan u arkayey inuu ruux dad
      iyo ciirsi la’ yahay, iyadoo weliba jirro iyo itaal xumo gabow u dheer
      tahay.</p><p>
      “Hadda iyo dan waxaan doonayaa ama ku weydiisanayaa inaad odaygan
      taariikhdiisa noo taataabatid, waxa qof da’daa jooga uu u cid iyo ciirsi
      beelay iyo adoo sheegay in dad uu dhalay magaalada joogaan, isna kaba
      xanaaqay markaad ku soo qaadday.”</p><p>
      Sugulle oo ahaa gar-caddaa aan sidaa loogu duur xulin baa hadba dhan
      eegay oo wuxuu baadi goobay su’aasha waxa meesha keenay. INkasta oo uu
      aad u doondoonay, haddanasoodhufan waa meesha dulucdu tahay. Marnaba ma
      keensan meesha ama dhanka labada kale wax u warsanayeen. Meelo kale buu
      hadba isku qaad- ayey, waxayna ugu badnaatay lacag bay doonayaan oo
      waxay rabaan inay ogaadaan maalkiisa.</p><p>
      Cabbaar markuu sidii wax dhakan u maahsanaa buu mar dambe qodax afka ugu
      jirtayeuu ku findhicilanayey soo baxshay oo tuuray sina u karriin tiray,
      wuxuuna u soo kaankaansaday hadai iyo wuxuu ka oran lahaa su’aashii la
      weydiiyey.</p><p>
      Idil iyo Gurxan waxay sugi la’aayeen waxa soo yeeri doona. Waa la wada
      kadaalliyayey, lana kuur-kuursanayey. “Muu soo daayo wuxuu hayo, muxuu
      idinku caajinayaa?” baa mid waliba hoosta ka lahaa.</p><p>
      Sugulle mar uun buu inta ul uu sitey oo jifi lahayd dhulka ku jigeeyey
      kuna xar-xardhay yiri, “Maandhooyin, horta waad saiaaman tihiin, waana
      mahadsan tihiin, maxaa yeelay, maanta qado sidatan ah in waddankaba laga
      heli karayo ma moodeyn, siiba gaar ahaan carrigan aan joogno, annaguna
      aan u haysanno in dadkuba ayan wax aan muufiyo moosahayn aqoon.
      Waxaanfilayaa bariiskan iyo hilibkan Xamar dibaddey ka baratay maahee
      may aqoon hortii, allow yaa ogaada. Waxbase yaanan hadalka idinku
      daaline anigu nabaddoonaan.</p>
      <p>“Haddaan idiin galo taad i weydiiseen idinku waxaad doon- taaba uga
      jeedoo, Cartan waa nin sidaad arkaysaan da’ jooga, aan hanti sidaas ahoo
      dhawr neef oo xoola ah dhaafsiisneyn leh, anigu ma aqaan lacag hadduu
      leeyahay. Hortii wuxuu ahaan jirey nin karmeed aan laga daba hadlin,
      hanti leh, haybadna daaba, oo dad xoolo mood iyo noolba gacantuu ku
      hayey, waxaase dhacay in mar dhexdii ah belaayo soo salaantay. Maalin
      maalmaha ka mid ah ayaa belaayo hayaan ahi ku soo ag furatay. Waxaa
      jirtay wiilashiisa korran mid ka mid ahaaye lagu ladnaa inuu guursaday
      naag xun oon la aqoon waxa ay ahayd, odaygaana taa ka xanaaqay, daba-
      deedna shir baa loo qabtay, anigu waan joogey. Shirkaasi wuxuu noqday
      mid guuldarro ku dhammaaday.</p><p>
      Odaygii hortiiba wuxuu fariistay in ama inanka hooyadii fur- naato ama
      uu naagta isla wareegtada ah meel ay ka timidna aan la aqoon furo.</p><p>
      Intaasi markay ka soo baxday baa Idil adkaysan weydey oo inay hadasho
      maagtay, ha yeeshee, Gurxan baa gujis, il-jabis iyo qamuunyo si u wada
      kulul tusay, si ay u sugto ilaa arrintu dhambalmayso.</p><p>
      Sugulle dareen sida la isugu dusinaayo, ha yeeshee, tiisii buu ka watay.
      “Inankii ma noqon mid dhaartaas iyo xila-dalaaqii ku soo loodsamey, ee
      wuxuu istaagey in uusan marnaba naagtiisa furi doonin, isaga iyo
      aabbihiina nin waliba xaaskuu leeyahay hadduu furayana ay isaga ku xiran
      tahaye, kan kale dani kaga xirnayn.</p><p>
      “Taladii baa cirka isku shareertay meel wax laga qabtayna weydey. Waa
      lagu kala dareeray iyadoo suntii meesha ka qarxatay khalqi badan
      sababtay. Habartii inanka dhashay oo qaadan la’ tan dhacday, odaygii oo
      bahal jiciir la yiraahdaa garba-tirtay. Dadkii garta gala is-lahaa oon
      anigan ka mid ahaa oo meel ay wax ka yiraahdaan ama ka qabtaan la’ bay
      talo isugu soo luga duwatey in iyadoon la hadlayn lana yaabban yahay
      layska kala dareero.</p><p>
      Maalintaa laga soo bilaabo leelleel iyo dhibaato adduun baa reer Cartan
      la saan qaadayey. Habartii inkastoy furrayd way dhima- tay. Odaygu buul
      ka bax buu noqday, ilmihii kalena mid mid bay isaga daba dhinteen,
      odayga oo xoolo miyi iyo magaalaba lahaa wuxuu waayey ciidan, sidaa
      daraaddeed, xoolihiina dadkii bay raaceen, meeshii waxaa ka soo haray
      odaygii iyo kii ayan is- sheeganeyne lays deyrshey. Ilaa iyo maantana
      waa nool yahay oo Xamar tan buu ugu war dambeeyey.</p><p>
      “Arrini waa sidaa, odaygu waxaa jirta inuu waayadii hore mar Xamar
      degay, ha yeeshee, markii balaayadaasi qabsatay buu isaga noqday meeshuu
      horay ugu dhashay oo ka soo hantiyeystay.”</p><p>
      Gurxan baa inta qoslay yiri, “Oo gobollada dibedda markii laga soo
      hantiyeysto waa laga yimaadaa macnaha markii la fakhri- nayana waa la
      aadaa, dib baa loogu laabtaa?”</p><p>
      ’’Sidaad doontid ka dhigoo aniga waa iga intaa,” Sugullaa ku soo
      gabagabeeyey.</p><p>
      Labada walaalaha ahi aad bay u farxeen una naxeen, si baa dab looga
      shidayaa. Gurxan oo ka sii hubaal gaar leh baa yiri, “Mid ii hartay baan
      ku weydiinayaa, waxay tahay adeer, ninkadhibaatadaa dhigay
      magacii?”</p><p>
      “Magaci ba’a waxaa la oran jirey Cabdi Cartan,” Sugullaa la soo
      boodey.</p><p>
      Isku mar baa labadii walaalaha ahaa boodeen oo wada saca- biyeen, bey
      qosol gariir kala goyn waayeen, “Yaah! Alla, ah,ah: (Brobbiyo waa sidii,
      haye!”).</p><p>
      Sugulle shaki welise waxba ma garan. Isagoo isna qosol dameeri dhaan
      raacday ah dhankiisa ka wada buu yiri, “Ah, ah, ah, war maxaa idinka
      qosliyey? Malaha waxaabad ka hesheen hadal xumidayda?”</p><p>
      Gurxan oo ka sidii qoslayey baa yiri, “Waxaa naga qosliyey adna way kaa
      qoslin doonaan markaan kuu sheegno.”</p><p>
      “Warda ii sheega anna aan idinla qoslee,” Sugullaa yiri.</p><p>
      “Kuu sheegnaye annaga, labadayadan waxaa na dhalay oo aabbe iyo hooyo
      noo ah labadii markay is-guursadeen la nacaye laysku deyriyey sidii
      iyadoo ay fadaroobeen. Arrinina waa sidaase bal maxaad ka oran karaysaa,
      gaar ahaan adigiyo awowgayo!” Inankii baa yiri.</p>
      <p>Sugulle wuu fadhiyaye intuu adkaysan waayey buu isa sara taagey oo
      isagu isuma nixine wuxuu u naxay Cartan wuxuu yeeli doono markuu
      arrintaan ogaado. Waa amakaag iyo af kala taag! Cabbaar buu aamusnaa
      iyana arke siday ugu wansiixday. Hadalba waa ka soo bixi la’aa, mar
      dambe buu inta adkaysan waayey yiri, “Belaa ka dhacday war maxaa tiri!
      Qofkii nooli wax kasta waa arkaa. Waa mid aanan marnaba maalinkan maanta
      ah meeshaan ka sugeyn. Hadalka markaad i weydiineyseen wax kasta
      is-tusay, mar- nabase waxaanan meesha keensan horteydana aan imaan taad
      leedihiin, mase xuma. Oo hadda ma waxaad i leedihiin Cabdi Cartan baa
      idin dhalay, hooyadiinna waa qoftii sidaan ogahay ioo xumeeyey? Allow ku
      magan, waileadduunyosidaad moodeysid ma aha. Maxaa ruux wax
      is-moodsiiyey oy u ahaan weydey siduu u qorshaystay! Maxaa mid wed
      sugayey dhiman waayey, maxaase wed aan la sugeyn lays kala kulmay.</p><p>
      “Allow ku magan, war maxaad tiraahdeen! Maxaad ka sheegi Cartan gefyey
      nasiib buuse lahaaye. Fiii maayo inuu get dambe u noqon doono. Balse
      yaanan iska qarda jeexine, isagu arrintan ma og yahay?”</p><p>
      “Mayee wax uu ka og yahay ma leh, annaga naftayadu adaan kaa
      saxaneyney,” Gurxan baa ku qanciyey odaygii.</p><p>
      “Idiin saxaye, hooyadiin sow taan tilmaamayo ma aha, maga- ceeduna waa
      Maryan haddaanan gefin?” Sugulle male-awaaley.</p><p>
      “Waa sidaad u sheegtaye, waxaynu yeelayno aynu isla meel dhigno sidaynu
      odayga arrintan ula socodsiin lahayn. Waa in aynu ogaannaa in loo baahan
      yahay inaan lagaga naxsan ee tartiib iyo iyadoo kaftan loo hoos
      gelinaayo loo sheego mise maahaadeer?” Gurxan baa soo jeediyey.</p><p>
      “Maandhe, taasi waa sida aad dadkiinnan dambe qabtaan, ha yeeshee,
      annagu waaba isaga naxsannaa farxaddaas oo kale, waxaadse yeeleysaan
      horta aniga igu daayoo aan u sii taataabtee, dabadeedna mar uun na soo
      karmeera, si aynu isula wada eegno. Mise sidaa ma aha?” Sugulle ayaa
      isna ku taliyey.</p><p>
      Idil oo cabbaaraddaaba inay hadasho dhowraysey baa tiri, “Adeer, waa
      sidaas aad u sheegtay, balse ha illaawin inaadan kaga naxsan, haddana
      ina keena.”</p>
      <p>Inta lays wada dhugtay baa la kaakacay, waa la sii ambabaxay iyadoo
      xaggii cusbitaalka loo sii jeedo. Sugulle ka sidii waadhakaf- aarsanaa.
      Hunguri baaba isaga laftiisana galay oo dadkani ugama duwaneyn dad uu
      dhalay, maadaama saaxiibkiisa ay isku dhintaan awoowe aan la filayn u
      noqday.</p><p>
      Guud ahaan labada dhanba mar waa faraxsanaayeen, mar kalena waa
      naxsanaayeen. Hadba inta lays eego baa qosol si ah hoos laga
      xadayey.</p><p>
      Sugullaa waxaa ka soo hartay madax ruxid iyo af-maroojin sidii isagoo
      wax uu qaadan waayey arkay ama maqlay.</p><p>
      Wax la sii socdaba iyadoy casar dheer tahay baa cusbitaalkii la tegey.
      Markii la galayey baa Gurxan yiri, “Adeer, waa sidaan isla aragnaye,
      adna waad u sii tageysaa adoo meel cidla ah la tegi doona, waxaana
      fiican baan filayaa adoo inta soo haga beeraha hoose la yimaada, si uu
      isna isaga layrsado annana aannu daba- deed idiinku nimaadno goobtaas.
      Mise sidaa ma aha?”</p><p>
      “Adoon su’aaiba gelin waa sidaase horta intaad meeshuu yiil i tustid
      meelahaas naga ilaasha, cabaar markaad joogtaanna noo imaada,” Sugullaa
      kula dardaarmay.</p><p>
      Sid” uaa la yeelay. Sugulle, Cartan buu u tegey, labadoodii kalena du^.
      *ay galeen. Idil intay walaalkeed siday la faqayso afka u soo dhoweysay
      bay tiri, “Waxaan ka baqayaa in odaygani hadda waa ladan yahaye ay
      arrintani uga darto.”</p><p>
      “Darraan baad sheegaysaa anna waxaan ka baqayaa inuu kaba xanaaqo oo uu
      ka qoomameeyo waxaynu tarray, kaddib markuu ogaado xaaladdan. Dadka gaar
      ahaan odayadii horee isaga iyo dhiggiisu ka dambeeyo, qaar baa dhagxan
      ahoo meeshay qabsad- aan iyo waxay goostaan aan iaga loodin karin, wax
      kastoo la soo darsa. Marka waxaan rajaynayaa in uusan kolley waalidkeen
      inkiry- eye innagana ina inkirin, midda keliya ee aan filayo way xiri
      karay- saa waa baahida uu qabo iyo itaaldarnaanta haysa.” Gurxan baa
      maleeyey.</p><p>
      Sugulle siduu u sii ordayey buu waxba ma joogsane cartan oo iska jiifoo
      aan hurdin u tegey. “War haye Cartan?” Sugullaa yiri.</p>
      <p>“Allow nimaan wax ogeyn ha cadaabin, war geel iyo ciise ha lahaane
      bal ina keen adaa markaad maqashid ama waalan ama biskoone.”</p><p>
      Cartan waa kacay oo inta dacaskiisii dhulka ka haabhaabtay gashaday.
      Horay baa laysu sii raacay, wiishkii lama raacin oo waa laga baqay, lug
      baa loogu jeexay. Beertii loo tilmaamay baa la tegey. Waxaa la fariistay
      kursi sheer oo shamiinto ka samaysan. Sugulle mar alia markuu ku
      hubsaday in Cartan salka kursiga ku hayo ayuu isna dhinac fariistay
      garabkana ka dharbaaxay oo yiri, “Cartanow maxaad u malaynaysaa inaan
      kuu soo kaxeeyey?”</p><p>
      “Ciddii iyo tuldihii geela ahaa baad dooni anaad iiga warrantide adoon
      waxba geedo isku waabin, illeen anba taa waa kaa sugayey, soo daa.”
      Cartan oo si caadi ah u hadlayaa yiri.</p><p>
      “Waxaan kuu sheegayaa warkii aan kuu wadey, anoo kolley iyo kolley kuu
      sheegi doona, waa laga soo soka maray oo mid kana wacan kana waxtar roon
      baa galabta gondaheenna taale ma kuu galaa?”</p><p>
      “Mid khayr Alla ha inoo ka dhigee bal soo daa,” Cartan baa yiri.</p><p>
      “Soo daayaye, maxaad oran lahayd haddiiTakhtarkaaguyahay nin aad awoowe
      u tahay, oo weliba awownimadu way kala jirtaaye uu yahay ina-Cabdi
      Cartan, ayna dhashay hooyana u tahay Mary- antaad garanayside goobtaad
      ogeyd ku kala dhimateen adoo weliba kaad dhashaye Cabdi ahaa waa
      takhtarkaaga aabbihiiye ku dayriyey. Garatay bay ila” Sugulle oo weli
      hadalkii wata baa</p><p>
      “Oow! waa nabade bal warran? Sow maanta si fiican uma soo qadayn?
      Wanaaggaan kuu sheegayeyse ninkaan isaga ah sow kuma soo arag?” Cartan
      baa la soo boodey.</p><p>
      “Waxaad yeelaysaa taa lagaba weyne bal ina keen adna iska soo ley rsoo,
      sheeka weyn ama war war ka tegey baan kuu hayaaye aan meelahaa cidlada
      ah tagnee,” Sugulle uga argagixiyey.</p><p>
      “Armaad tiraahdaa dhawrkii halaad baa ama dhumay ama la dhacay aniga wax
      kaloo sidaa ii damqaya ma jiraane,’’ Cartan baa yiri.</p>
      <p>Cartan oo dab laga shidayaa inta Sugulle haabtay yiri, “Afkaaga caano
      lagu qabaye, maxaad tiri? Ma hubtaa arrinta mise waad iska leedahay?
      Xaqiiq ma tahay? Yaa soo caddeeyey?”</p><p>
      “Arrintani waa mid hubaal ahoo looma laabtaan ah. waa sidaa aan kuu
      sheegaye ku talo gal,” Sugulle ayaa ku adkeeyey.</p><p>
      “Haddey taasi run noqoto ma waxaan filayey, mise in wax kastaba dhici
      karaan, ma filayn taas, ha yeeshee, waa mid dhici karta. Booyaalow
      maxaase ka run ah? Hadday run noqotase maxaa ila gudboon? Oo waxaan ku
      weydiiyey hadda isagii mee tolow?” Cartan bay talo ku
      barraahsatay.</p><p>
      Marka Cartan su’aashaa dambe weydiinayey, Gurxan saddex tallaabuu u soo
      jirey, waana ku soo socdaa, waxaana isku mar kulmay jawaabtii Sugulle
      Cartan siinayey ee ahayd, “Waa kane salaan,” iyo hadalkii Gurxane ahaa,
      “War maxaa la hayaa? Galabta si fiican baa loo neecawsanayaa
      miyaa?”</p><p>
      Cartan indhuhu waa duubnaayeen in muddo ahna duubkaas ayaa saarraa,
      iyadoo la rabay in laga furo dhawaan aadna looga rajo qabay in araggu u
      furmo. Cartan daawo aad u badan oo waxtar leh buu qaatay. Markaa iyada
      ah wuxuu joogay markii la kala hubin lahaa inuu wax arkayo iyo in kale.
      Faashadda ku duubnayd ma ahayn mid sidaa u sii adag wayba sii
      dhacaysay.</p><p>
      Cartan markuu hadalkii Takhtarka maqlay, buu aad u jecleys- tay inuu
      arko, aad buu u hiyi kacay. Faashaddii ku duubnayd buu gacmaha la aaday
      oo fag iska siiyey, markuu iska furayna wuxuu daymooday Gurxan oo ag
      taagan. Cartan faashadda ayaa isaga duubnayd maahee, dhowr beriba
      indhihiisu waa furnaayeen, wax buuna arkayey. Waxaa si kedis ah isaga
      dhacay inay isla kulmaan eegmadii Cartan eegayey Gurxan iyo markii ugu
      horraysay ee ind- haha Cartan inta faashadda laga furay ay wax arkaan.
      Wuxuu arkana waxaa u horreeyey takhtar Gurxan, oo uu u jeclaa wuxuu
      deymoodo ama uu arkaba. Wuxuu kala heli waayey inuu riyoonayo iyo inay
      dhab tahay oo aan wax been ahi jirin.</p><p>
      Cartan waaba hadli la’aa, intooda kalena waxay u haysteen inuu ku
      maqnaasiduu arrinta ka yeeli lahaa. Cabaar kolkii aan laysla hadlin baa
      markii dambe Cartan qoslay oo inta Gurxan ku soo</p>
      <p>boodey oo isku duubay oohin qabsaday. Dhiniciisa kaluu dey- mooday
      mise gabar baa taagan, markaas ayuu yiri, “Gabadhani ma walaashaa baa?”
      “Haa awoowe waa walaashay.”</p><p>
      lyadiina inta ku booddey buu isku duubay, labada gacmood buu labadoodii
      inta ku kata qabsaday midba dhankiisa isaga duubay iyagoo iyaguna u
      dabacsanaa sida odaygu hadba dhan ugu jiidanayo.</p><p>
      Mar dambe ayaa Gurxan wuxuu is-weydiiyey sida odaygu u arkay Idil oo uu
      inta ugu boodey u haleelay inuu qabsado. Wuxuu ogaaday in indhihii u
      furmeen, markaas ayaa la cararay si daaw- aduu u baahanaa loo
      siiyo.</p><p>
      Cartan baa wuxuu kala goyn waayey qosol gariir, gabay, iyo hadal kaloo
      caadi ah. Hadalladuu lahaa waxaa ka mid ahaa: “Iga raalli ahaada waan
      gefaye, qofku waa gefaa, waxaase xun hadduu ka noqon waayo. Waan ka
      noqday; cafis baan idinka iyo waalidkiin weydiisanayaa, Eebbana dembi
      dhaaf.”</p><p>
      Caafimaad aan la qiyaasi karin baa u soo dheelmaday Cartan. Gurxan iyo
      Idilbaarke inuu ladnaa, markaasey qaadeen oo waxaa la wada aadey gurigii
      ilmaha iyo waalidkoodii horay laysugu dayriyey.</p><p>
      Intay dhan walba ka badatay bay hadalba beeshay. wax lays yiraahdo iyo
      wada hadal daayoo qof waliba dhankiisuu isula sheekeysanayey.</p><p>
      Cartan baa mar uun yiri, “Calaf allow cajab! Hadda xaggee baad inoo
      waddaan?”</p><p>
      “Waxaan ku geyneynaa gurigii ay joogeen Cabdi iyo Maryanba. Mise waxbaad
      ka qabtaa? Fili maayo inaad wax ka qabaysid, maxaa yeelay, iyagaa waalid
      noo ahoo na dhalay, namana ay dayrine intay na koriyeen bay waxna na
      bareen ilaa aan adigiyo dhiggaaba wax ku anfacayn,” Gurxan baa
      yiri.</p><p>
      “Ma inaanan wax ka qabin, mise in ayan macaaneyn dadkaan isu deyriyey
      maanta hoos tag? Wax kama qabo, ha yeeshee, waa mid yare aan macaaneyn
      baan u malaynayaa inaan anoo shalay taan ogaa ku sameeyey maanta soo
      hoos fariisto, laakiin, taas mid igaga filan waa idinka joogitaankiinna
      iyo waxaad horay iyo had- daba ii taraysaan. Ogaada waxa i wadaa waa
      idinkee iyaga maaha,” Cartan baa yiri.</p><p>
      Sugullaa inta qoslay yiri, “Ah, ah, ah, war nin yahawdadkeennii horana
      is-khaafin baan maaro looga helayn. Maxaadan u qirayn in kuwani dhashii
      kuwaad nacday, haddana nacaysid yihiin, xaggee baad u kala
      waddaa?”</p><p>
      “Sugulle, hal ha iska indha-tirin in dadku kala duwan yahay qof kastaana
      shakhsiyaddiisu u gaar tahay, dhalashadu waa mees- heeda,” Cartan baa ku
      dooday.</p><p>
      “Mayee waxba ha is kululaynine, bal u yara kaadiya,” Idilbaa kaanso u
      heshay.</p><p>
      Gurxan waa fekerayey, wuxuuna goostay in bal horta ayan roonayn in kadis
      loo galo guriga oo laga yaabo in waalidku dhib- sado, sidaa daraaddeed,
      wuxuu is tusay inay habboon tahay in intuu intooda kale baabuurka
      gudihiisa ku sii dhaafo isaga keligii waalidka u tagoo soo ogeysiiyo,
      dabadeedna arrintu sidey noqoto la isla arko. Gurigii baa lagu soo
      dhowaaday Gurxan markaas ayuu yiri: “Awoowe waxaan yeeleynaa idinku waad
      i sii yare sugaysaan anna bal waxaan soo eegayaa in gurigii la joogo iyo
      in kale.” Odayadu way fahmeen danta uu leeyahay kamana ay waaline,
      “Haye” bay wada yiraahdeen.</p><p>
      Gurxan gurigii buu galay oo aabbihii iyo hooyadii oo meel fadhiga loogu
      talo galay fadhiya inta u yimid oo salaamay isagoo qoslaya wuxuu yiri,
      “Waxaan idiin wadaa qof aad mar ka nixi doont- aan, marka xigana ku
      farxi doontaan.’ Odaygii cabdi ahaa baa yiri, “Waa maxay wuxu, waa qof
      sidee ah?”</p><p>
      “Waa aabbahaa, aniga awowgaye u diyaar noqda, anoo idinka codsanaya
      inaydinaan kala kala jabine gacmo iyo laab furan ku qabataan, sababtoo
      ah, haddaan Cusbitaalka ka soo saaray kaddib markaan anoo aan aqoon u
      lahayn daaweynayey muddo dheer. Midda kale horay wuu u indha la’aa,
      haddase wax buu arkayaaye bal haka nixinnina waa intaa oo hadduu naxo uu
      mar kale wax noq- daaye, mise sidaa ma aha aabbe iyo hooyo? Way jirtaa
      inuu dembi</p>
      <p>idinka galay, ha yeeshee, maanta ma aha nin jooga heer ka aar-
      gudasho iyo wax la mid ah; dul qaata kana duceysta,” Gurxan baa ku
      taliyey.</p><p>
      Labadii waalidka ahaa afkii baa labo daan noqday. Way ama- kaageen,
      waxana ka degi waayey arrintaan loo sheegayo. Hadalkii caqli-galka
      ahaaye Gurxan jeedinayey la maqal. Waa la is-eegay, iyadoon lays talo
      weydiin baa isku mar la wada yiri, “waa hagaage bal soo gala, waa
      meeshii bad-dhacu kaga maahmaahay,“lndhihii dhiman waaya geel dhalaayana
      waa arkaan! La yaabse ma leh oo adduunyadaa sidaa iska ah.”</p><p>
      Gurxan ma joogsane dib ayuu u orday oo inta kooxdii sugeysay u tegay
      yiri, “Ina soo geliya.”</p><p>
      Waa la soo dareeray oo gudaha la isku soo shubay. Maryan iyo Cabdi intay
      kol hore isa soo taageen bay u soo diyaar noqdeen qaabbilaad iyo soo
      dhoweyn. Gurxan iyo awoowihii oo midigta ka socda baa u soo hor galay.
      Meel dheer baa waxaa iska milicsaday Cabdi iyo Cartan iyo Maryan. Mar
      alia markii Cartan, Cabdi arkay baa la galay wax uu yeelana uu garan
      waayey. Calooshiibaa is- majiirtay oo intuu naxay, qaboobay, yaxyaxay
      baa baalkii kaqoyey. La wada arag inay ka qasnayd, Cabdi baase aan waxba
      sugine inta soo tallaabsaday odaygii qabtay oo yiri, “Aabbe, soo dhawow
      waa gurigaagiiye, sow ma ladnid?” Sidoo kale yaa Maryanna inta ku soo
      dhowaatay cimaamad ka dhacaysay u qabatay. Isagu waa la socdaa sida loo
      xannaaneeyo, waxaase geli la’ sida maanta arrini tahay iyo siday shalay
      ahayd, gefkuu galayna isagoo filim ah buu daaw- anayey, sidii hadal
      looga sugayey yaa ilmo soo dhaaftay oo inta kursigii lagu fariisiyey ka
      kacay Maryan inta madaxa ka qabtay yiri, “Maandhe, iga raalli ahow, waa
      gefey, gardarraan sameeyey, cafis- keedana adaan ku
      weydiisanayaa.”</p><p>
      Maryan baa iyana dhankeeda inta odaygii qabatay tiri, “Adeer, micna ma
      lahoo waynu ka biskoonaye iska deg, cafis iyo ka badanba diyaar baan
      kuula ahay.”</p><p>
      Cartan baa meel qaadata waayey, cidda intii kalena iyagoo iyaba faraxsan
      bay haddana dhegaha wada taagayeen Cartanna daawasho iyo ilaalin ku
      hayeen. Hal hayska Cartan wuxuu noqday, “Anaa gefaye dadow gefka iska
      jira.”</p>
      <p>Gurigoo dhan oo markii la eego laga wada faraxsanaa baa haddana wada
      amakaagsanaa. Dhan Cartan baa ka soo jeeday oo la wada dhegeysanayey,
      dhanka kalena dadka intiisii kale.</p>
      <p>“Anaa diley anaa deyriyey oo dembiga qaatay,<br />
      Anaa doontay dow aan la marin oo dib ugu aayey,<br />
      Anigaa dariiqadii la rabey diidey oo rogeye,<br />
      Anigaa dundumo dhaansadoo diin col ugu duulay,<br />
      Dadka iga dambeeyow waxaan idin dareensiiyey,<br />
      Haddii taladu dacalkiinna taal yaan la daayicine,<br />
      Dib u eega nolosha iyo dadkuba waa wax daawa lehe,<br />
      Dhaqammada dadkii hore dhigeen yaan la dagaleysan,<br />
      Daynaamig weeyaan bulshadu dir u xumaad diiddan,<br />
      Duuggiyo wixii laga durkaba haw dannimo yeelan,<br />
      Sida geeddigu u duuban yahay beeshu ha u daaqdo.”</p>
      <p>Cartan baa isaga hadaaqayey gabaygan.</p>
      <p>DHAMMAAD</p>
      <hr />
      <p>Buugaagta iyo Qoraallada Akademiyada ee laga heli karo dukaammada
      Madbacadda iyo Akademiyada:</p>
      <p>QAAMUUSKA AF-SOOMAALIGA<br />
      <em>(Somali Dictionary)</em><br />
      waa qoraalkii u horreeyey ee isku qeexaya erayada af-Soomaaliga ah.
      Waxaad ka heli kartaa erayo 10000 kor u dhaafay.<br />
      498 bog (Sh.So. 40 | US$12)</p>
      <p>TAARIIKHDII DARAAWIISHTA<br />
      <em>(The History of the Dervishes)</em><br />
      Waa buug ka sheekaynaya taariikhdii halgamayaashii gobannimo ee
      Daraawiishta muddadii u dhexeysey 1895 – 1921.<br />
      320 bog. (So.Sh. 30 | US$7)</p>
      <p>XEERKII SOOMAALIDII HORE<br />
      <em>(Traditional Somali Law)</em><br />
      Waa qoraal lagu ururiyey xeerarkii iyo qawaaniintii Soomaalidu ku
      garsoori jirtey dacwadaha bulshada<br />
      63 bog. (So.Sh. 5 | US$2)</p>
      <p>GARBADUUBTII GUMEYSIGA<br />
      <em>(The Chains of Colonialism)</em><br />
      Waa sheeko taariikheed soo jeedinaysa wiil yar oo soo-yaalkiisa qofeed
      iyo qarannimadaba ku ogaanaya dardaaranka iyo waaya-aragnimada facii ka
      horreeyey u soo gudbinayo.<br />
      185 bog. (So.Sh. 30 | US$6.80)</p>
      <p>AASAASKA AQOONTA CAAFIMAADKA<br />
      <em>(Basic Health Education)</em><br />
      Waa qoraal caafimaadka aasaasiga ah iyo lama-dhaafaanka faya-dhawrka ku
      guubaabinaya bulsha-weynta.<br />
      32 bog. (So.Sh. 5 | US$1)</p>
      <p>DABKUU SHIDAY DARWIISHKII<br />
      <em>(The Fire the Dervish Lit)</em><br />
      Waa riwaayad kooban oo tixo murti iyo mudnaanba leh ku soo bandhigeysa
      waayihii halganka Daraawiishtu soo maray.<br />
      118 bog. (So.Sh. 5 | US$3)</p>
      <p>HOOYADA IYO HAWLAHEEDA<br />
      <em>(The Mother and Her Duties)</em><br />
      Waa buug ay adeegsan karto hooyo kasta, waxaad ka heli doontaa mawduucyo
      kaalin muuqata ka gelaysa hoyga iyo hayntiisa.<br />
      38 bog (So.Sh. 3 | US$2)</p>
      <p>NAXWAHA AF-SOOMAALIGA (<em>Somali Grammer</em>)<br />
      Qodobbada naxwaha, kaaliyayaasha qoraalka macaan, dhismaha farta
      Soomaaliga iyo wixi la mid ah.<br />
      156 bog. (So.Sh. 3 | US$4)</p>
      <p>SHEEKOOYIN SOOMAALIYEED<br />
      (<em>Somali Stories</em>)<br />
      Waa ururin sheekooyin hidde oo ka kooban 28 sheeko. Waxaad ka baran
      kartaa qaar ka mid ah sheekooyinka xikmadda leh ee Soomaalidu isu soo
      tebin jirtey.<br />
      63 bog (So.Sh. 3 | US$2)</p>
      <p>MURTI IYO SHEEKOOYIN<br />
      (<em>Sayings and Stories</em>)<br />
      Waa buug ay ka faa’iidaysan karaan ardayda fasallada Dugsiyada Dhexe ku
      jira. Xikmad, madadaalo, xiiso – waxa ku dhan suugaan il-qabadkeed
      layliyo ayaa iyana ku jira.<br />
      98 bog (So.Sh. 3 | US$2)</p>
      <p>Kacoo Dalka Beerta<br />
      (<em>Go Cultivate the Land!</em>)<br />
      50 bog (So.Sh. 1 | US$2)</p>
      <p>Xiin Finiin<br />
      (<em>Hiin Finiin – the name of Sayid Mohamed’s battle horse</em>)<br />
      56 bog (So.Sh. 4 | US$2)</p>
      <p>Furaan Afaan Oromo’o<br />
      (The Key to the Oromo Language)<br />
      89 bog. (So.Sh. 4 | US$2)</p>
      <p>MAAHMAAHO SADDEX-SHUB<br />
      (Tri-lingual Proverbs)<br />
      Waxa ku dhan 264 maahmaahood oo Soomaali ah oo ay barbar yaaliin
      u-dhigankooda Ingiriisiga iyo Carabiga ah.<br />
      81 bog (So.Sh. 4 | US$3)</p>
      <p>(*) Waxaad kale aad ka heli kartaan Akademiyada Cilmiga, Fanka iyo
      Suugaanta:</p>
      <ul>
      <li>Rooxaan (<em>Spirits</em>) 28 bog. (So.Sh. 1 | US$1)<br />
      </li>
      <li>Geeddiga Wadaay! (<em>Lead the Caravan</em>) 60 bog. (So.Sh. 2 |
      US$2)<br />
      </li>
      <li>Halgankii Nolosha (<em>The Struggle for Life</em>) 43 bog (So.Sh. 2
      | US$2)</li>
      </ul>
      <p>WAKAALADDA MADBACADDA QARANKA<br />
      <em>STATE PRINTING AGENCY</em></p>
      <p>S—ACFS — 25</p>
      
      
      
    </div>
  </main>
</body>

</html>