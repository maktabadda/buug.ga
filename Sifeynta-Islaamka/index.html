<!DOCTYPE html>
<html lang=so>

<head>
    <meta charset=utf-8>
    <title>hoyga buugta</title>
    <meta content="hoyga dhigaalka afkeenna hooyo" name=description>
    <meta content=#212121 name=theme-color>
    <meta content="dark light" name=color-scheme>
    <meta content=#ffffff name=msapplication-TileColor>
    <meta content="width=device-width,initial-scale=1" name=viewport>
    <link href=/stylesheet.css rel=stylesheet>
</head>


<body>
    <main class=normalize>
        <div class="content">
            
<h1 class="title">Sifeynta Islaamka – Shaykh Maxamed Naasirud-Diin
    al-Albaani</h1>
    
    <p lang="ar" style="text-align: center;">التصفية والتربية</p>
    <p>Ka sifeynta diinta Islaamka wixii lagu soo daray, iyo Muslimiinta oo
    lagu barbaariyo diintooda siday kusoo dagtay.</p>
    <p>Wuxuu yiri al-callaama Sheekh Albaani (Eebbe ha u naxariistee)
    isagoo la hadlaya Muslimiinta ku xiran Diintooda, gaar ahaan kuwooda
    dhalinyarada ah ee la socda ugu horeyn dhibaatada heysata Muslimiinta,
    marka xigtana isku taxalujiya sidii ay u badbaadin lahaayeen
    Muslimiinta.</p>
    <p>Waxaan leeyahay Muslimiintaas waxaa lagu badbaadin karaa Muslimiinta
    laba arimood oo kala ah:</p>
    <p lang="ar" style="text-align: center;"> التصفية</p>
    <p>Waxaan kala jeedaa sifeynta: In loogu soo bandhigo dhalinyarada
    Muslimiinta Diintooda Islaamka iyadoo laga sifeeyay wixii lagu soo daray
    qarniyaalkii la soo dhaafay oo dhan; Haddii ay ahaan lahaayeen
    Caqiidooyin, Khuraafaad iyo Bidcooyin.  Waxyaabihii lagu soo darayna
    waxaa ka mid ah Axaaddiis aan sugnayn, ay dhici karto inay yihiin kutiri
    kuteen <span lang="ar">موضوعة</span>, sidaas darteed waa lagama maarmaan in laga dhabeeyo
    Sifeyntaas, maxaa yeelay sidaas waxaa ku jirta badbaadada Muslimiinta. 
    Sifeyntan waxaa laga wadaa in la soo bandhigo daawada kaas oo ah
    Islaamka, kaasoo daaweeyay mid u eg dhibkan, markay Carabtu ahayd kuwaan
    awood lahayn oo ay caaabudi jireen sanamyada.  Annaga waxaan ku
    khilaafsannahay ururada Islaamka oo dhan arinkan, waxaanu u aragnaa waa
    in laga bilaabaa Sifeynta Diinta iyo in lagu barbaariyo Muslimiinta
    Diinta sidii ay ku soo degtay oo wada socda.  Ma inaan ku bilowno
    arimaha Siyaasadda miyaa, oo waxaa dhacda kuwa ku mashquulsan siyaasadda
    inaysan caqiidadooda toosnayn, oo waxaa dhacda hab dhaqankooda haddii
    laga eego xagga diinta inay ka fog tahay shareecada, iyo kuwa ka
    shaqeeya dadka iney iskugu keenaan urur, mana laha Manhaj cad oo la
    fahmi karo, sidaas darteed waxaad arkaysaa qaar badan oo iyaga ka mid ah
    noloshooda inuusan saamayn ku lahayn Islaamkaas ay had iyo jeer ku
    hadaaqaan, mana ku dhaqmaan Islaamka kuwaasi nafsad ahaantooda, waxayna
    isla markaasi kuwaasi kor ugu dhawaaqayaan waa in la isku xukumaa
    shareecada; waa oraah wanaagsan oo dhab ah, hase ahaatee</p>
    <p lang="ar" style="text-align: center;">فاقد الشيء لا يعطيه</p>
    <p>qofka wax uusan haysan ma siiyo cidna.  Ciladda ugu horeyso ee
    weyn waxay tahay: Iyagoo Islaamka u fahamsanayn faham sax ah, oo maxay
    sidaas u ahayn, waxaa ka mid ah ducaadda maanta kuwa u arka Salafiyiinta
    inay yihiin kuwo ku dhuminaya waqtigooda oo dhan Towxiidka, Eebbaha
    xumaanta ka hufnaayow, Alla muxuu aqoon daran yahay qofka sidaas
    oranaya, maxaa yeelay qofkaas wuxuu xasuusnayn ama uusan garanayn inay
    dacwaddii Anbiyada iyo Rususha ee sharafta lahaa ahayd
    <p lang="ar" style="text-align: center;">( أن أعبدوا الله واجتنبوا الطاغوت)</p>
    <p>War dadow caabuda Eebbe kana dheeraada wixii Eebbe ka soo haray;</p>
    <p>oo Nebi Nuux amaan iyo nabadgelyo korkiisa ha ahaatee 950-kii
    sano ee uu waday dacwada ma uusan ugu yeeri jirin dadka wax Islaax ah,
    Shareeco ah iyo Siyaasad toonaba ee wuxuu dhihi jirey:</p>
    <p lang="ar" style="text-align: center;"> يا قوم اعبدوا الله واجتنبوا الطاغوت</p>
    <p>War tolow caabuda Eebbe kana dheeraada wixii Eebbe
    ka soo haray.</p>
    <p>Sidaas darteed Nebi Nuux a.n.k. Islaax miyuu dadka ugu
    yeeri jirey? Mise in lagu dhaqmo shareecada? Siyaasad miyuu ka shaqayn
    jirey? Maya sidaas ma ahayn, ee wuxuu dhihi jirey kaalaya dadkeygow
    Eebbe caabuda wixii Eebbe ka soo harayna ka dheeraada. Nebi Nuuxna wuxuu
    ahaa Rasuulkii ugu horeeyay ee loo soo dira dhulka -sida ku soo
    aroortay Xaddiis Sugan- . Wuxuuna waday dacwadiisa 950 sano mana ugu
    yeeri jirin dadka waxaan ka ahayn Towxiidka waana howsha ay Salafiyiinta
    waqtiga ku dhumiyaan sidee ayey ugu inkiri karaan qaar badan oo ka mid
    ah ducaadda Islaamiyiinta, waxayna gaaraan heer ay ku diidaan
    Salafiyiinta arinkaas.</p>
  
    
        </div>
    </main>
</body>

</html>