<!DOCTYPE html>
<html lang=so>

<head>
    <meta charset=utf-8>
    <title>hoyga buugta</title>
    <meta content="hoyga dhigaalka afkeenna hooyo" name=description>
    <meta content=#212121 name=theme-color>
    <meta content="dark light" name=color-scheme>
    <meta content=#ffffff name=msapplication-TileColor>
    <meta content="width=device-width,initial-scale=1" name=viewport>
    <link href=/stylesheet.css rel=stylesheet>
</head>


<body>
    <main class=normalize>
        <div class="content">

            <h1 class="title">Qeexid Kooban oo Ku Saabsan Islaamka – Jaamacadda
                Islaamiga ee Madiina</h1>

            <p lang="ar" style="text-align: center;">تعريف موجز بالإسلام</p>
            <p>Allaah baa mahad iska leh allahaasoo ah barbaariyaha uunka oo dhan
                (kawnka), naxariis iyo nabad galyana rususha imaamkoodii korkiisa ha
                ahaato oo ah nabigeenii Maxamed iyo eheladiisii iyo asxaabtiisa
                dhammaantoodba, intaas kadib:</p>
            <p>Islaamku waa in la qiro inuusan jirin ku xaq lagu caabudo oo aan
                Allaah ahayn, maxamedna uu yahay rasuul Alle soo diray, qiridaasna
                qalbiga lagu gunto carabkana lagaga dhawaaqo xubnahana laga sameeyo waxa
                ay keenayso qiridaasu, wuxuuna iimaanku kulansadaa in la rumeeyo lixdii
                tiir ee iimaanka lana sameeyo shantii tiir ee islaamka, qofkuna uu aad
                isaga hagaajiyo arrimahaas. Islaamku waa kii lagu ebyay (khatimay)
                risaalooyinka alle kaasoo alle ku soo dejiyay kii lagu ebyay (khatimay)
                ambiyada iyo rususha oo ah maxamed cabdullaahi (nabadgelyo iyo naxariis
                korkiisa ahaatee). Islaamku waa diinka xaqa ah oo uusan alle ka
                aqbalaynin ruuxna diin kale.</p>
            <p>Sida xaqiiqda ah Allaah wuxuu ka yeelay islaamka diin fudud oo
                sahlan, culeys iyo dhibaatana aan lahayn, kumana waajib yeelin dadka
                haysta islaamka waxaysan awoodin, kumana uusan kalifin waxayna karaynin,
                waana diin asaaskiisu uu yahay Alle in la kali-yeelo, runtuna ay tahay
                tilmaantiis, cadaaladuna ay tahay meesha uu ku wareegayo, xaqana uu
                yahay midka uu ku taagan yahay, naxariistana ay tahay dhuuxiisa.</p>
            <p>Waana diinka wayn oo ku hagaajiya adoomada amar kastoo anfacaya
                diintooda iyo adduunkoodaba, ugana digaya wax kasta oo dhibaya diintooda
                iyo noloshooda, waana diinkii uu alle ku hagaajiyay caqiidooyinka iyo
                akhlaaqdaba, kuna hagaajiyay nolosha aduunka iyo aakharaba, isuguna soo
                dumay quluubtii kala tagsanayda iyo hawooyinkii kala duwanaa, uuna kaga
                saaray mugdiyadii baadilka, kuna tusay xaqa, kuna hanuuniyay jidka
                toosan, waana diinka toosan oo la sugay sugitaankii ugu sareeyay, dhanka
                wararkiisa oo idil iyo axkaamtiisa dhamaateed, Islaamku muusan sheegin
                run iyo xaq mooyaane, kumana uusan xukumin khayr iyo cadaalad mooyaane,
                taasoo ka ahaatay caqiidooyinka saxda ah iyo acmaasha toosan iyo
                akhlaaqda wanaaga badan iyo dhaqamada sareeya.</p>
            <p>Hadafka risaalada Islaamka waa inuu xaqiijiyo waxa soo socda:</p>
            <ul>
                <li>Inuu u qeexo dadka rabigooda iyo abuurahooda uguna qeexo
                    magacyadiisa wanaagsan ee uu la kaliga yahay iyo tilmaamihiisa sareeya
                    ee aanay jirin wax kula mid ah iyo ficiladiisa xikmada leh ee aan lala
                    wadaagin iyo mudnaanshada uu cibaadada mudan yahay oo aan wax kula mid
                    ah jirin.</li>
                <li>Iyo inuu ugu yeero adoomada inay caabudaan alle kaligii iyagoon
                    waxba la wadaajinaynin una hogaansamaan wuxuu alle u jideeyay oo amarro
                    iyo ka reebis ah kaasoo wanaaagooda iyo liibaantooda ku jiro aduunkooda
                    iyo aakhiradoodaba.</li>
                <li>Iyo inuu xasuusiyo xaaladooda iyo meeshay ku dambayn doonaan
                    geeridooda dabadeed iyo waxay kula kulmi doonaan qabriyadooda, iyo marka
                    la soo saarayo, oo la xisaabinaaya iyo meesha ay ku dambayn oo ama jano
                    ah ama naar ah, hadba acmaasho siday tahay, haddii ay khayr tahay
                    khayrbaa lagu abaal marin haddii ay shar tahayna shar.</li>
            </ul>
            <p>Waxaana suurtagal ah inaan ku soo koobno islaamka qaacidooyinkiisa
                ugu muhiimsan dhibcahaan soo socda:-</p>
            <h2 id="midda-koobaad-tiirarka-rumaynta.">MIDDA KOOBAAD: TIIRARKA
                RUMAYNTA.</h2>
            <h3 id="tiirka-koowaad-alle">TIIRKA KOOWAAD: Alle</h3>
            <p>Waa Alle oo la rumeeyo wuxuuna kulansanayaa arrimaha soo socda:-</p>
            <ul>
                <li>rumaynta la rumeeyo rabinimada Alle kor ahaayee ooy macnaheedu tahay
                    inaad rumayso Alle inuu yahay barbaariyaha, abuuraha, boqorka, iyo ka
                    dabara arimaha uunkiisa oo idil isla mar ahaataana ku tasarufa.</li>
                <li>rumayn la rumeeyo Allanimada alle kor ahaayee ooy macnaheedu tahay
                    inaan rumayno Alle inuu yahay ka la caabudo ee xaqa ah wax kasta oo la
                    caabudo oon isaga ahayna uu yahay baadil.</li>
                <li>rumeynta la rumeeyo magacyadiisa iyo tilmaamihiisa ooy macnaheedu
                    tahay inaan rumayno alle inuu leeyahay magacyo aad u wanaagsan iyo
                    tilmaamo buuxa oo sareeya sida ku soo aroortay kitaabkiisa iyo sunada
                    rusuulkiisa nabadgalyo iyo naxriis korkiisa ha ahaatee.</li>
            </ul>
            <h3 id="tiirka-labaad-malaaigta">TIIRKA LABAAD: Malaa’igta</h3>
            <p>Waa malaa’igta oo la rumeeyo, malaa’igtuna waa adoomo la karaameeyay
                oo uu alle abuuray kor ahaayee, waxayna u istaageen caabuuditaankiisa
                una hogaansameen adeecitaankiisa, wuxuuna alle ku kalifay shaqooyin kala
                duwan, malaa’igtana waxaa ka mid ah:</p>
            <p>Jibriil: oo uu alle u xil saaray waxyiga isagoo kasoo dajinaya alle
                agtiisa kuna dajinaya ruuxuu alle doono oo ka mid ah nabiyadiisa iyo
                rusuuladiisa, waxaa kaloo ka mid ah malaa’igta:</p>
            <p>Miikaa’iil: oo uu alle u xil saaray Roobka iyo dhirta, waxaa kaloo ka
                mid ah:<br />
                Israafiil: oo uu alle u xil saaray afuufida buunka wakhtiga suuxida iyo
                soo saarida, waxaa kaloo ka mid ah:</p>
            <p>Malakul-Mawd: oo loo xil saaray ruuxda qabashadeeda wakhtiga
                geerida.</p>
            <h3 id="tiirka-sadexaad-kutubta">TIIRKA SADEXAAD: Kutubta</h3>
            <p>Waa kutubta oo la rumeeyo. Alle waynaayo wuxuu ku soo dajiyay
                rusushiisa kutub ay dhexdeeda ahaatay hanuun, kheyr iyo wanaag,
                kutubtaasna waxaan ka naqaanaa:-</p>
            <ul>
                <li>Tawraad: oo uu alle kor ahaayee ku soo dajiyay Muuse naxariis iyo
                    nabadgalyo korkiisa ha ahaatee, waana tii ugu waynayd kutubta reer banii
                    israa’iil.</li>
                <li>Injiil: oo uu alle kor ahaayee ku soo dajiyay Ciise nabadgalyo iyo
                    naxariis korkiisa ha ahaatee.</li>
                <li>Subuur oo uu alle kor ahaaye u siiyay Daa’uud nabadgelyo iyo
                    naxariis korkiisa ha ahaatee.</li>
                <li>Suxuftii Ibraahiim nabadgelyo iyo naxariis korkiisa ha ahaatee.</li>
                <li>Qur’aanka wayn ee uu alle kor ahaayee ku soo dejiyay Nabigiisa
                    Maxamed nabadgelyo iyo naxariis korkiisa ha ahaatee ahna nabiyadiisa kii
                    lagu ebyay (khatimay), wuxuuna alle ku tirtiray quraanka kutubtii
                    horeysay oo idil, wuxuuna kafaala qaaday ilaalintiisa, maxaa yeelay xujo
                    ayuu ku ahaanayaa khalqiga dhamaantii ilaa maalinta Qiyaamaha.</li>
            </ul>
            <h3 id="tiirka-afaraad-rususha">TIIRKA AFARAAD: Rususha</h3>
            <p>Waa rususha oo la rumeeyo. Alle kor ahaayee wuxuu u soo diray
                khalqigiisa ergo (rusul) waxaana ugu horeeyay Nuux nabadgelyo iyo
                naxariis korkiisa ha ahaatee, waxaana oogu dambeeyay maxamed rususha
                dhamaantoodna naxariis korkooda ha ahaatee, waa bashar la abuuray
                ,waxyaabaha rabinimada u gaarka ahna waxba uguma sugnaanin, waana adoomo
                ka mid ah adoomada Alle oo uu alle kor ahaayee ku karaameeyay risaalada,
                wuxuu alle ku dhamaystirya risaalooyinka risaalada nabi Maxamed
                nabadgelyo iyo naxariis korkiisa ha ahaatee, wuxuuna u diray dadka oo
                idil nabina kama dambeeyo.</p>
            <h3 id="tiirka-shanaad-qiyaamaha">TIIRKA SHANAAD: Qiyaamaha</h3>
            <p>Waa maalinta dambaysa oo la rumeeyo waana maalinta qiyaamada ee uusan
                maali ka dambaynin wakhtigaaspp uu alle ka soo saarayo dadka
                xabaalahooda iyagoo noolm si ay ugu nagaadaan daarta raaxada (janada)
                dhexdeeda ama daarta cadaabka kulul (naarta) dhexdeeda. Rumaynta
                maalinka dambeeyana wuxuu yahay: in la rumeeyo wax kastoo ahaanaya
                geerida dabadeed ooy ka mid yihiin fidna qabrigam raaxadiisa,
                cadaabkiisa iyo waxa ahaanaya intaa dabadeed sida soo saarida,
                nooleynta, xisaabka iyo intaas ooy gadaasheed ahaan jano iyo naar.</p>
            <h3 id="tiirka-lixaad-qadarka">TIIRKA LIXAAD: Qadarka</h3>
            <p>Waa qadarka oo la rumeeyo. Qadarka waxaa weeye in la rumeeyo alle
                inuu qadaray waxyaabaha ahaaday, uuna ahaysiiyay waxyaabaha uu abuuray
                aqoontiisu siday ku hormartay si la mida, xikmadiisuna ay keentay
                umuurta dhamaanteed. Alle kor ahaayee wuu ogyahay agtiisa ayayna ku
                qoran tahay allana dhab ahaan buu u doonay wuuna abuuray.</p>
            <h2 id="mida-labaad-tiirarka-islaamka.">MIDA LABAAD: TIIRARKA
                ISLAAMKA.</h2>
            <p>Islaamku wuxuu ku dhisan yahay shan tiir, ruuxna ma ahgaanayo muslin
                xaq ah ilaa uu ka rumeeyo shantaa tiir oo u guto waxayna kala
                yihiin:-</p>
            <h3 id="tiirka-koowaad-shahaadada">TIIRKA KOOWAAD: Shahaadada</h3>
            <p>Waa Shahaadada oo ah qirid la qiro inuusan jirin wax xaq lagu caabudo
                Allaah mooyee Maxamedna uu yahay rasuulkii Alle, shahaadadaasna waa
                furaha islaamka iyo asaaskiisa lagu kor dhiso.</p>
            <p>Macnaha Shahaadaduna waa:- wax xaq lagu caabudo ma jrio Alaah kaligii
                mooyee, waana Alaha xaqa ah, Alla kasta oon isaga ahayna waa baadil,
                macnaha Allana waa ka la caabudo.</p>
            <p>Macnaha qiritaanka Maxamed inuu rasuulkii alle yahayna waa:- rumayn
                la rumeeyo wuxuu ka waramay iyo adeecid la adeeco wuxuu amray (faray)
                iyo fogaansho laga fogaado wuxuu reebay, iyo inaan alle lagu caabudin
                wuxuu sharciyeeyay waxaan ka ahayn.</p>
            <h3 id="tiirka-labaad-salaadda">TIIRKA LABAAD: Salaadda</h3>
            <p>Waa Salaadda waana shan salaadood oo shan waqti ah maalintii iyo
                habeenkii, Alle ayaana sharciyeeyay si ay u ahaato guditaan lagudo xaq
                alle ee uu ku leeyahay adoomihiisa, iyo mahadnaq loogu mahadnaqo
                nicmooyinkiisa, iyo xidhiidh u dhexeeya qofka muslimka iyo rabigiisa oo
                uu kula faqo dhexdeeda kuna baryo, iyo si ay u ahaato mid ka reebta
                qofka muslimka waxyaalaha xun xun, waxayna sabab u tahay khayr diineed
                iyo iimaanka oo hagaaga, iyo abaalmarinta alle teeda soo degdegta iyo
                kuu dib u dhigay, wuxuuna ka helayaa adoonku salaadaa xaga raaxada nafta
                iyo jidhkaba, wax faraxa galiya aduun iyo aakharaba.</p>
            <h3 id="tiirka-saddexaad-zakada">TIIRKA SADDEXAAD: Zakada</h3>
            <p>Waa Zakada waana sadaqo uu bixinayo ninkay ku waajibto sanad kasta,
                kuna bixinayo dadka mutaystay ee dadka baahin ah iyo dadka kale eey y
                banaan tahay sakada in la siiyo. Sakada kuma waajinto nin baahan oo aan
                haysanin xoolo sako gaadha, ee waxay ku waajibtaa dadka hodonka ah si
                loogu dhamaystiro diintooda iyo islaamkooda iyo si loogu kordhiyo
                xaaladahooda iyo dabeecadahooda iyo si loogaga celiyo dhibaatooyinka
                iyaga iyo xoolahoodaba iyo si loogaga nadiifiyo xumaantooda iyo si loogu
                xidhiidhiyo kuwooda baahan iyo kuwooda aan waxba haysanin iyo si loogu
                istaago danahooda oo dhan, sakaduna intaa la jirankeed waa wax aad u yar
                marka loo eego wuxuu alle siiyay ee xoolo iyo risiq ah.</p>
            <h3 id="tiirka-afaraad-soonka">TIIRKA AFARAAD: Soonka</h3>
            <p>Waa Soonka waana bisha ramadaan ee barakaysan oo la soomo, ahna bisha
                sagaalaad ee bilaha dayaxa, waxaana ku kulmaya bishaas muslimiinta oo
                idil, waxayna ka tagayaan shahwadooda asalka ah oo ah cunto, cabid iyo
                galmo, maalinkii laga bilaabo dilaaca waaga ilaa qoraxdu ka dhacdo,
                wuxuuna oogu badalayaa alle arinkaa (wanaagiisa iyo fadligiisa dartii)
                iimaankooda iyo diintooda oo uu dhamaystiro iyo xumaatooyinkooda oo uu
                dhaafo iyo darajadooda oo uu kor yeelo iyo waxyaabaha kale ee laga helo
                soonka oo khayr wayn ah adduunka iyo aakharaba.</p>
            <h3 id="tiirka-shanaad-xajka">TIIRKA SHANAAD: Xajka</h3>
            <p>Waa Xajka, waa in Kacbada Alle la aado si loo guto cibaado gaar ah
                wakhti gaar ah, wuxuuna alle ku waajib yeelay ruuxii awooda mar qudha
                cimrigiisa.</p>
            <p>Xajka dhexdiisa waxay ku kulmaan muslimiinta (meel kasta ay ka
                yimaadaanba), dhulka meeshii ugu khayr badnayd, iyagoo caabudaya rabi
                kali ah, xidhana dhar isu eg, farqina u dhaxaynin nin wax xukuma iyo mid
                la xukumo, mid hodana iyo mid caydha, mid cad iyo mid madow, markaasay
                gudanayaan camal xadidan (kooban) oo uu ugu wayn yahay istaag carafo iyo
                wareeg lagu wareego la sharfay ee ah qiblada muslimiinta iyo orod la
                ordo buurta safa iyo marwa dhexdooda, xajka dhexdiisana waxaa ah
                manfacooyinka badan ee diinta iyo aduunkaba, waxaan la tirin karin lana
                soo koobin karin.</p>
            <h2 id="mida-sadexaad-ixsaanka.">MIDA SADEXAAD: Ixsaanka.</h2>
            <p>Ixsaanku waa in aad Alle ku caabudo iimaanka iyo islaamka sida adigoo
                arkaya, haddii aadan arkaynina Alle asaga ayaa ku arkaya, macnaheeduna
                yahay in aad dareensanaanto arrinkaas uguna dhaqanto si sunnada rasuulka
                Alle maxamed “nadabgelyo iyo naxariis korkiisa ha ahaatee” waafaqsan
                adoon khilaafaynin.<br />
                Diinta islaamkana waxaa ku gudajira waxa aan soo sheegnay oo dhan.</p>
            <p>Waxaana la og yahay inuu islaamka habeeyay nolosha dadka raacsan
                kali-kali iyo koox-kooxba oo uuna ku habeeyay si ay ku gaaraayaan liiban
                adduunyo iyo mid aakhira, markaasuu u baneeyay guurka kuna booriyay kana
                xarimay sinada (dhilaynimada) iyo daba isaga taga iyo wixii xun oo idil,
                xuxuuna waajin ka dhigay xidhiidhka riximka iyo in loo naxariisto dadka
                baahan iyo masaakiinta oo la ilaaliyo, sidoo kale wuxuu waajib ka dhigay
                kuna boooriyay dabeecad kasta oo wanaagsan, wuxuuna xaaraam yeelay kana
                digay dabeecad kasta oo xun, wuxuuna u baneeyay kasabka wanaagsan ee
                tijaaro dhexdii ah ama kiro iyo wixii la mid ah, wuxuuna xaaraam yeelay
                ribada iyo tijaaro kasta oon banaanayn iyo wax kastooy ku jirto khayaano
                ama kado.</p>
            <p>Sidoo kale islaamku wuxuu fiiriyay kala duwanaanta dadka xaga ku
                toosnaanta dariiqa iyo ilaalinta xaquuqda dadka kale, markaasuu wuxuu
                shaciyeeyay cuquubooyinka reebaya xadgudubyaalka badankood ee la xiriira
                xuquuqda rabi sida ribada (Islaamka oo laga baxo), sinada, cabida
                khamriga iyo wixii la mid ah, sidoo kale wuxuu sharciyeeyay cuquubooyin
                reebaya dhamaan xadgudubyada xuquuqda dadka, sida dilka, tuugada,
                qadafka iyo xadgudub loogu gaysto qofka dhib ama garaacidm waana
                cuquubooyin u dhigma dambigaas, iyadoon lagana badinaynin lagana
                yaraynaynin sidoo kale wuxuu hagaajiyay xidhiidhka u dhaxeeya dadwaynaha
                iyo madaxdoodaba, wuxuuna ku waajib yeelay dadwaynaha adeecitaan waxaan
                ka ahayn macsiyada Alle, wuxuuna ka xaaraamyeelay inay ka baxaan
                adeecitaankaas waxa ka dhalanaya arrinkaa darteed ee ah fasaadka guud
                iyo ka gaarka ahba.</p>
            <p>Waxaa suurtagal ah ugu dambayntii inaan dhahno islaamku wuxuu damaana
                qaaday dhismaha iyo samaynta xidhiidhka wanaagsan iyo camalfalka suuban
                ee u dhaxeeya adoonka iyo rabigii, iyo ka u dhexeeya ruuxa iyo
                mujtamaciisa. Haddaba ma jiro wanaag dabeecada ka mid ah ama dhaqanka
                haddii uu jiro wuu ku hanuuniyay umadda wanaagaas kuna booriyay, sharna
                ma jiro dabeecada ka mid ah ama dhaqanka haddii uu jiro wuu ooga digay
                umadda waana ka reebay, arrinkaasoo ku tusinaya dhamaystirka diintan iyo
                wanaagiisa dhan kastaba.</p>
            <p>Alle baana mahad iska leh ee barbaariya caalamka (koonka).</p>

        </div>
    </main>
</body>

</html>